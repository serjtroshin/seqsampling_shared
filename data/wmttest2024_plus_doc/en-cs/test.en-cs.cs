Sisoova vyobrazení země a vody jsou středobodem nové výstavy v galerii „Lidé koupající se v plaveckém bazénu“ z roku 2022 je jedním z uměleckých děl Vicenta Sisoa, která se budou vystavovat v galerii Tierra del Sol od 13. ledna. (foto se svolením Vicenta Sisoa) Tierra del Sol s potěšením uvádí výstavu „Vicente Siso: Vzpomínky země a vody“ v nových galerijních prostorách v západním Hollywoodu. Siso je od roku 2012 v programu Studiové umění. Toto je jeho první samostatná výstava. Narodil se roku 1962 v Madridu a vyrůstal střídavě ve Venezuele, na Trinidadu a v Miami. S rodinou se přestěhoval do jižní Kalifornie krátce po svých 20. narozeninách.
Siso mistrně pracuje na různá témata a vytvořil širokou škálu krajinek, portrétů a zátiší provedených akrylem, pastelem, tužkou nebo akvarelem. Jeho barvité kompozice čerpající z rodinných portrétů, vlastních fotografií a vzpomínek ukazují rozsah jeho zájmů a schopností napříč různými médii. Sisovy krajinky s tropickými a mořskými motivy odrážejí jeho minulost. Spojují bohaté vzory a lidi, aby vytvářely smysluplné propojení mezi kulturou, vzpomínkami a místy. Siso svá díla pojmenovává směsicí španělštiny a angličtiny, čímž vyjadřuje oslavnou a nedílnou složitost svého života v okrese Los Angeles. Výstava „Vicente Siso: Vzpomínky země a vody“ bude zahájena v sobotu 13. ledna vernisáží, která se bude konat od 18. do 20. hodiny. Výstavu bude možné shlédnout do neděle 3. března. Galerie Tierra del Sol se nachází na adrese Santa Monica Blvd 7414. Více informací najdete na webu tierradelsolgallery.org.
Přizpůsobování starého bydlení novému Na úrovni okrsků se stačí podívat na Centrální obchodní čtvrť v Sydney jako na příklad toho, jak se krajina před osídlením rozrostla na dvouúrovňové město, z původní maximální výšky 50 metrů do tyčících se výškových budov dneška. V mnohem menším měřítku může k témuž dojít v dalších městských částech Sydney, která se nacházejí kolem dopravních uzlů. Vnitřní předměstí se také musejí vyvíjet a na klíčových lokalitách je nutné přejít k cenově dostupnějšímu bydlení ve výškách nepřesahujících koruny stromů. Nová bytová výstavba musí být samozřejmě dobře navržena a spolu s další základní infrastrukturou je nutné zahrnout také krajinné úpravy a parky.
Náš systém plánování se také musí přizpůsobit, aby úředníci v samosprávných orgánech, kteří se zdají být méně ochotní podporovat změny, nebyli jedinými, kdo bude rozhodovat o budoucí podobě předměstí. Ukázkovým řešením by mohl být nezávislý rozhodovací orgán, který by bojoval za kvalitu návrhů a splňování podmínky maximální výšky budov pro rodinné bydlení, s velkými balkony, společnými zahradami a příjemným vzhledem. To by mohlo být úlohou současného architekta z pověření vlády Nového Jižního Walesu, který by pracoval v rámci pečlivě vypracovaného kodexu.
Za poslední desetiletí se náš život změnil v důsledku technického pokroku. Mnoho lidí pracuje doma a Sydney získalo působivou síť systémů metra a rychlodráhy. Můžeme nakupovat na internetu a přátelé a rodina se zdají být blíž díky komunikaci přes chytré telefony. K obdobným přechodům z jednoho systému na druhý by mohlo docházet i v zástavbě, a to prostřednictvím plánování zaměřeného na adaptivní opětovné využívání objektů namísto památkové ochrany. Chris Johnson je bývalý hlavní architekt státu Nový Jižní Wales (působil v letech 1995–2005) a výkonný ředitel odboru plánování pro Nový Jižní Wales (2005–2009). V letech 2011 až 2019 byl generálním ředitelem organizace Urban Taskforce Australia.
Poslední krok na cestě k rovnoprávnosti žen Světové ekonomické fórum loni předpovědělo, že dosažení genderové rovnoprávnosti ve všech národech bude trvat pět generací. Světová banka chce nyní tento časový rámec výrazně urychlit. Tato mezinárodní finanční instituce se chystá zahájit strategii, jejímž cílem je do roku 2030 výrazně pokročit s právy a ekonomickými příležitostmi pro dívky a ženy. Tento plán se zaměřuje na zlepšení inkluzivity a osobní integrity prostřednictvím přístupu k financím, technických inovací a změn ve veřejné politice a právu. „Nejnovější výzkumy ukazují, že jak společenské normy, tak myšlení se mohou změnit. Například že podporou genderové rovnoprávnosti a jejich zainteresovanost na ní může být zapojení mužů a chlapců,“ uvádí konzultační návrh plánu. „Pozitivní výsledky v oblasti rovnoprávností pohlaví lze urychlit a rozšířit díky lepšímu pochopení toho, jak sociální normy a myšlení formují každodenní očekávání, priority a postupy v praxi.“
Je těžší kvantifikovat změny v myšlení než bankovní půjčky venkovským ženám nebo zápis dívek do škol. Přesto existuje mnoho důkazů o tom, že ženský aktivismus dokáže hory přenášet. Například v Íránu představují ženy největší hrozbu islamistické vládě za posledních 40 let jednoduše proto, že odmítají dodržovat zákony, které je nutí zahalovat si vlasy. V některých ze 130 zemí s minimálními kvótami pro zastoupení žen ve vládě, jako je například Indie, se odpor mužů vůči hlasování a politickému aktivismu žen zmírnil. V některých afrických venkovských komunitách nahrazují občanské organizace iniciační obřad vzděláváním o zdraví. Jeden z takových programů pomohl Kamandovi Timayiovi, vůdci masajské vesnice Maparasha v Keni, změnit názor na mrzačení ženských pohlavních orgánů. Deníku Le Monde řekl, že „vystoupil z nevědomosti“ a že od této praktiky upustí.
Světová banka uvádí i další příklady. Od roku 1970 do roku 2022 se v Bangladéši zečtyřnásobila míra gramotnosti žen a zdvojnásobil se podíl žen na pracovní síle. Její hrubý domácí produkt se více než ztrojnásobil. Tato změna nabrala rychlý spád. Přijímání placených žen jako učitelek a zdravotních pracovnic z jejich vlastních komunit posílilo důvěru „a učinilo mobilitu a práci žen společensky přijatelnějšími“. Plán banky by se zaměřil na normy a instituce, které stále ještě mohou vyžadovat generační obměnu. Rwandě trvalo více než dvacet let, než se stala vzorem pozemkových reforem, které posilují ekonomické zplnomocňování žen. „Nikomu neprospěje, když budou ženy drženy zpátky,“ řekl rwandský prezident Paul Kagame, když v roce 2015 obhajoval pozemkovou reformu. „Musíme změnit myšlení, nejen pouhé zákony.“ „Musíme změnit myšlení, nejen zákony.“ Světová banka doufá, že toto poselství rozšíří.
Němečtí zemědělci a strojvedoucí vlaků straší své šéfy V Německu, kde spoustu firem vedou zaměstnanci a šéfové společně, je velká stávka neobvyklá. Vlna velkých stávek je téměř neslýchaná. Země „spolurozhodování“ právě teď zažívá osmidenní stávkový týden. Zemědělci zablokovali cestu traktory, železniční pracovníci se účastní třídenní stávky, a ještě k tomu hrozí stávka lékařů, kteří již zrušili operace mezi Vánocemi a Novým rokem. Tento Mistgabelmop (dav s vidlemi), jak je někdo nazývá, otestuje v nadcházejícím roce pracovní harmonické vztahy Německa.
Protesty spustilo rozhodnutí vlády zrušit dotace na naftu používanou v zemědělství a zrušit výjimku na osvobození od daně na vozidla používaná na zemědělství. Tato opatření byla pro zemědělce tahem přes čáru. A také mobilizovala ostatní naštvané pracovníky, kteří už tak jsou pod tlakem z inflace, ekonomického propadu a vládou vynucených úsporných opatření. Devátého ledna strojvedoucí nákladních i osobních vlaků u společnosti Deutsche Bahn začali stávkovat kvůli pracovní době a platu.
Ve snaze snížit napětí u zemědělců německá vláda rozhodla o postupném odstraňování dotací na naftu v následujících třech letech a o ponechání osvobození od daně z vozidel. Zemědělci označují ústupky jako nedostatečné. Čtvrtého ledna jedna z agresivních skupin zabránila ministru financí Robertu Habeckovi vystoupit z lodi při návratu z dovolené. Pokud by strojvedoucí také zůstali nespokojeni, německé firmy by za to mohli draze zaplatit, tvrdí Institut německého hospodářství v Kolíně nad Rýnem (IW Köln). Pokud by stávka železničářů zastavila výrobu, škoda firem by se mohla vyšplhat až na 100 milionu € denně. Německé nejdůležitější průmysly, tj. automobilový, chemický a ocelárenský, jsou obzvlášť závislé na vlakové dopravě.
Nálada pracovníků je stále rozhněvanější. „Šíří se výzvy plné fantazií o revoluci,“ varoval Habeck. Krajně pravicová strana Alternativa pro Německo se co nejvíce snaží rozdmýchávat nepokoje. Další krajně pravicová drážďanská organizace Svobodní Sasové infiltrovala zemědělský protest volající po „vyhubení semaforu“. (Tím je podle jejich barev myšlena vládní koalice Sociálních demokratů, Svobodných demokratů a Zelených.)
Thomas Puls z IW Köln se obává, že stávky poškodí obraz Německa jako místa pro podnikání. Místní šéfové se obávají německé verze protestů Hnutí žlutých vest ve Francii v roce 2018, během kterého demonstranti ve žlutých vestách zapalovali auta na Champs-Elysées a policie zasahovala slzným plynem. Šéf německých policejních odborů Jochen Kopelke varoval v rozhovoru pro deník Tagesspiegel, že zemědělci jsou pravděpodobně „pouze začátek obří vlny protestů pro tento rok“. Tento rok se rýsuje být ještě náročnějším.
Pivovarníci jsou naštvaní kvůli výjimce vinařů z pravidel proti plýtvání Během toho, co Evropská Unie debatuje o pravidlech na omezení obalových odpadů, pivovarníci tvrdí, že jsou diskriminováni výjimkou pro vinaře z cílů opětovného používání a systémů vracení záloh. K tomu jeden z šéfů evropských vinařských asociací dodal, že pivovarníci by si „měli hledět svého“. Evropští pivovarníci varovali, že výjimka ze systémů vrácení záloh a cílů opětovného použití na víno a nikoli na pivo je nespravedlivá a potenciálně nelegální, zatímco zákonodárci vedou poslední debaty o novém zákoně určeném ke zvrácení prudkého nárůstu obalových odpadů v celé EU. Ministři životního prostředí odsouhlasili mandát rady EU k jednání na navrhovaném Nařízení o obalech a obalových odpadech (PPWR) před Vánocemi, čímž dláždí cestu pro nadcházející politické debaty s Evropským parlamentem, které již probíhají na technické úrovni.
„Náš návrh je jasný,“ napsala obchodní asociace Brewers of Europe členům Evropského parlamentu a vládním vyjednavačům (10. ledna). „Pokud cíle a povinné požadavky v nařízení PPWR platí na pivo, je zde právní povinnost, aby platily i na jiné druhy alkoholických nápojů.“ Osmnáctého prosince summit ministrů dosáhl pro vinaře výjimky z požadavku, aby do konce desetiletí 10 % produkce bylo dodáváno ve znovupoužitelných obalech v rámci systému opětovného používání a plnění, se zvýšením na 40 % v roce 2040. Výjimka by také platila na požadavek, a to také s podporou Evropského parlamentu, aby na víno neplatil systém vracení záloh, který by měl podle stejného návrhu platit od roku 2029.
Čeští i belgičtí ministři na summitu 18. prosince okamžitě vyjádřili výhrady proti nerovnému zacházení s pivovarníky, ale souhlasili. Belgie, která nyní předsedá Radě EU, a proto je v zásadě neutrální, co se týče mezivládních vyjednávání, doufá v domluvu s parlamentem začátkem března. Generální tajemník obchodní asociace Comité Européen des Entreprises Vins a zástupce přibližně 7 000 výrobců vína v celé Evropě Ignacio Sánchez Recarte odmítá obavy výrobců piva. Pro Euronews řekl, že trh, kterému dominují mezinárodní pivovarnické konglomeráty, nemá smysl porovnávat s trhem, který je složený z převážně malých lokálních producentů.
Více než 99 % domácího vinného sektoru tvoří převážně malé až středně velké podniky, řekl Sánchez Recarte s cílem zpochybnit pevnost právních argumentů pivovarníků a ujistit, že jeho organizace je zaměřená na předkládání informací, které jsou „relevantní a vhodné“ pro její vlastní odvětví. „Není mým úkolem odhadovat, zda by měl mít pivovarnický sektor tyto nebo tamty cíle, jelikož to je závislé na vnitřních charakteristikách jejich vlastního sektoru,“ uvedl Sánchez Recarte. „Stejně tak by si měli pivovarníci hledět svého a soustředit se na vlastní záležitosti.“ Pivovarnická asociace Brewers of Europe poskytla mediální společnosti Euronews stručnou právní analýzu, kterou poslali Evropské radě minulý rok, ve které argumentují, že víno a pivo jsou konkurenční produkty a jsou „alespoň částečně schopny se vzájemně nahrazovat,“ což by v případě zvýhodnění jednoho z nich znamenalo narušení trhu.
Vedoucí provozního oddělení lobbistické skupiny Simon Spillane uvedl, že pivovarníci „již jdou v čele“ v udržitelnosti obalů a uvedl příklad s pivními sudy, které se používají přibližně 165krát, než jsou po 30 letech zničeny a zrecyklovány. Pivovarníci podporují recyklační systémy pro znovupoužití, které již fungují ve spoustě zemí, uvedl. „Proto se zasazujeme o ambiciózní nařízení PPWR, ale potřebujeme rovné podmínky v obalové legislativě, kde pivo a další alkoholické nápoje hrají podle stejných pravidel a všechna odvětví přispívají férově k dosažení cílů a podporují systém sběru,“ uvedl Spillane. „Jakýkoliv jiný přístup by znevýhodnil pivovarníky v konkurenceschopnosti.“
Bidenova administrativa nechává korporátní zločince vyklouznout Tim Whitehouse, bývalý právní zástupce pro prosazování práva v agentuře EPA a výkonný ředitel organizace Public Employees for Environmental Responsibility, ocenil nedávné zlepšení Bidenovy administrativy v oblasti prosazování práva a zároveň připustil, že existují silné překážky, kterým takové úsilí čelí. „K vybudování dobrého programu prosazování práva je zapotřebí mnoha let trvalého financování a politické podpory,“ řekl. „Nestabilita v Kongresu je pro zaměstnance agentury EPA nejen demoralizující, ale také podkopává jejich schopnost dlouhodobě strategicky uvažovat.“
Problémy v agentuře EPA jsou specifické, avšak nikoli nesouvisející s problémy na Ministerstvu spravedlnosti, které se zabývá trestnými činy proti životnímu prostředí prostřednictvím Odboru pro životní prostředí a přírodní zdroje (ENRD). Před nástupem do agentury EPA působil Uhlmann, asistent tajemníka agentury EPA pro prosazování práva, v letech 1990 až 2007 jako dlouholetý vedoucí Oddělení trestných činů proti životnímu prostředí na tomto odboru. Agentura EPA předává své nejzávažnější občanskoprávní a trestněprávní případy na odbor ENRD, který – jakožto poměrně nedostatečně financovaný úřad – často spoléhá na ostatní agentury, jež mu pomáhají vybírat, do kterých sporů se pustit. Ve fiskálním roce 2022 postoupila agentura EPA Ministerstvu spravedlnosti méně případů (88) než kdykoli od roku 2000 a také za stejnou dobu uzavřela méně občanskoprávních soudních případů. Jak poznamenává organizace Environmental Integrity Project, i Trumpova agentura EPA uzavřela v průměru 94 občanskoprávních případů ročně a v průměru 106 případů ročně postoupila Ministerstvu spravedlnosti.
Celkový přístup Ministerstva spravedlnosti ke korporátním trestným činům se stal předmětem intenzivního přezkumu ze strany obhájců. Zatímco hlídači státu chválili některé kroky, které ministerstvo podniklo během působení Merricka Garlanda ve funkci generálního prokurátora – jako že konečně zřídilo databázi korporátní kriminality –, Bidenovo Ministerstvo spravedlnosti se také ve velké míře opíralo o dohody o shovívavosti, které společnostem umožňují pozdržet trestní stíhání nebo se mu vyhnout, a podporovalo společnosti v tom, aby za obětní beránky označovaly jednotlivé zaměstnance a vyhýbaly se tak širším obviněním. Zásady tohoto odboru v oblasti prosazování práva v korporátním prostředí na omezování možností trestního stíhání revidoval Kenneth Polite Jr., bývalý náměstek generálního prokurátora Odboru trestního práva Ministerstva spravedlnosti.
Debata o zastavení vládní činnosti rozdmýchává republikánskou občanskou válku Konzervativní fiskální jestřábi se dnes ve sněmovně vzepřeli vedení strany a zmařili sérii hlasování jako protest proti nedávné dohodě předsedy Mika Johnsona s vedením demokratů, protože podle jejich názoru nejde dostatečně daleko v oblasti snižování výdajů. Zatímco louisianský republikán se může zatím vyhnout konfrontaci problému, 19. ledna bude země čelit lhůtě ke schválení 4 z 12 návrhů ročních výdajů. Johnson veřejně prohlásil, že nebude podporovat „dočasné prodloužení“ (continuing resolution: CR) lhůty u těchto čtyř návrhů zákonů do 2. února jako pro zbývajících osm.
Každopádně, s koncem lhůty za 9 dní, předseda republikánů v Senátu Mitch McConnell uvedl, že Kongres bude muset schválit CR, aby nechali věci otevřené, to znamená, že předseda možná bude muset porušit slib, který dal, a to hlavně proto, aby uklidnil své pravé křídlo. Takový manévr by mohl způsobit vyhrocenou politickou bitvu v těsně rozdělené sněmovně o roli GOP ve snižování výdajů, která možná povede k pozastavení vládní činnosti nebo vynuceného Johnsonova odstoupení.
„Řekl jsem velmi jasně, že CR není způsob financování naší vlády, jak Zákon o rozpočtu z roku 1974 vyžaduje, abychom schválili 12 návrhů zákonů o rozpočtových prostředcích,“ uvedl pro Newsweek kongresman Matt Rosendale z Montany. „Na to jsme už měli dostatek času, a pokud vedení nesměruje výbory k dokončení práce a aby o tom mohli členové hlasovat, tak je to chyba. Předseda Sněmovny Mike Johnson na snímku v Kapitolu 12. prosince 2023. Johnson čelí neukázněné konferenci republikánů, která nemůže dosáhnout dohody na úrovni vládních výdajů. Autor fotografie: Kevin Dietsch (Getty Images)
Rosendale, člen tvrdě pravicového výboru Freedom Caucus, byl jedním z těch, kdo zmařili středeční hlasování. Zastává názor, že Johnsonova varianta jde na horní hranici a Johnson dělá příliš málo ke snížení státního dluhu ve výši 34 bilionů dolarů. Rosendale byl také mezi 71 republikány, kteří oponovali zákonu o fiskální odpovědnosti na základě dohody mezi demokraty a bývalým předsedou Kevinem McCarthym. Byla to dohoda, která nastavila parametry pro Johnsonovo nedávné vyjednávání s předsedou demokratů v senátu Charlesem Schumerem. Johnson oslavoval tuto dohodu o snížení výdajů o 16 miliard dolarů, ale Freedom Caucus se domnívá, že snížen mohlo být ještě výraznější. Umírnění republikáni, kteří se zastávali McCarthyho dohody, vidí tento postoj jako nerealistický, a že je v rozporu s cílem republikánů donutit Kongres odsouhlasit 12 jednotlivých návrhů na výdaje místo „souhrnného“ opatření z minulých let, které kombinuje 12 návrhů do jednoho hlasování.
„Nový rok, stejné idiotské chování některých,“ uvedl republikánský zástupce Mike Lawler pro Newsweek. „Nepřijímáme souhrnné opatření, aby bylo nutné každý návrh řešit na konferenci a vyjednávat zvlášť. Očividně je realita taková, že budeme potřebovat více času. A nepodporuji pozastavení vládní činnost, takže nemám problém s krátkodobým CR, které umožní dokončení tohoto postupu.“ Kongres neschválil všech 12 návrhů jednotlivě od roku 1996. Lawler uvedl, že se vyplatí odložit schválení čtyř z návrhů, pokud to zajistí správnost postupu. Pokud kongres neschválí všech 12 návrhů do prosince, bude podle Zákona o fiskální odpovědnosti nastaveno 1% snížení výdajů na obranu a jiných než obranných výdajů.
Kongresman Thomas Massie z Kentucky, jeden z nejhlasitějších fiskálních jestřábů republikánské strany, jenž nepatřil k těm, co protestovali proti středečnímu hlasování, uvedl, že celoroční CR, které spustí 1% snížení výdajů, může být nejlepším způsobem, jak udržet vládu v provozu a ukončit probíhající „šarvátky.“ Dodal, že nejzodpovědnější cesta k snížení výdajů by byla schválit všech 12 návrhů. Vzhledem k tomu, že řada republikánů se staví k pozastavení vládní činnosti a jednoprocentnímu snížení výdajů na obranu zdrženlivě, nutnost schválit návrhy by mohla donutit dostatek republikánů spojit se s demokraty k prodloužení lhůty čtyř návrhů na výdaje a dosáhnout dohody k financování vlády, i kdyby se Johnson dostal do konfliktu s některými z tvrdé pravice.
„Toto (1% snížení výdajů) by měla být motivace a páka k prosazení všech 12 návrhů,“ uvedl Massie pro Newsweek. „Takže si myslím, že bychom případně mohli uplatnit jednoroční CR. Poté někde narazíme na nějakou tu malou překážku a to snad bude všechny dostatečně motivovat k tomu, aby dostali rozum. Tak bych to udělal já.“
Regulační orgány schválili nové bitcoinové ETF, což znamená zlomový moment pro kryptoměny Komise pro cenné papíry a burzu v úterý schválila burzovně obchodované fondy s přímým držením bitcoinů, což je krok, který byl dlouho očekáván fanoušky digitálních měn a kritizován finančními hlídači, kteří jsou k světu kryptoměn skeptičtí. Komise schválila 10 burzovně obchodovaných fondů neboli ETF, které investují do bitcoinu, včetně fondů navrhovaných giganty, jako je Blackrock a Fidelity, a stejně tak menších finančních společností. „Zatímco jsme dnes schválili zařazování a obchodování určitých spotových podílů bitcoinových ETP, bitcoin jsme nechválili, ani jej nepodporujeme,“ uvedl předseda SEC Gary Gensler. „Investoři by si měli nadále být vědomi nespočtu rizik spojených s bitcoinem a produkty souvisejícími s kryptoměnami.“ Gensler také dodal, že schválení bitcoinových fondů neznamená, že SEC schvaluje fondy nebo burzovně obchodované produkty (ETP) založené na jiných digitálních měnách nebo aktivech.
„Důležité je, že dnešní rozhodnutí komise je omezeno na ETP držící jednu komoditu, která není cenným papírem ale bitcoin. Nemělo by to znamenat ochotu komise schvalovat normy pro kotování cenných papírů založených na kryptoaktivech. Schválení také nesignalizuje nic o pohledu komise na jiná kryptoaktiva podle federálního zákona o cenných papírech ani na současný stav nedodržování federálních zákonů o cenných papírech ze strany jistých obchodníků s kryptoaktivy,“ uvedl Gensler. SEC již léta zamítá žádosti pro podobné fondy. V loňském roce však Americký odvolací soud pro District of Columbia zamítl odmítnutí SEC schválit žádosti Grayscale o změnu derivátového fondu na takový, který by přímo obchodoval s bitcoinem a označil stanovisko SEC za „svévolné a nepředvídatelné“.
„Na základě těchto okolností a dalších, které jsou podrobněji uvedeny v usnesení o schválení, si myslím, že nejudržitelnější cesta vpřed je schválit kotování a obchodování těchto spotových bitcoinových ETP,“ vysvětlil Gensler. Dlouho očekávané schválení bylo přivítáno jako zlomový okamžik pro digitální měny, o kterých jejich příznivci tvrdí, že rozšíří přístup k investování do bitcoinu a může vést k většímu akceptování kryptoměn jako legitimního finančního aktiva. Cena bitcoinu v posledních měsících prudce vzrostla. Z 25 000 $ se zvýšila na více než 45 000 $, protože spousta bitcoinových investorů věří, že ETF vytvoří více poptávky. Ve středu v noci se proti SEC ohradili kritikové.
Spoluzakladatel, prezident a generální ředitel společnosti Better Markets Dennis M. Kelleher uvedl, že schválení je „historická chyba, která vypustí krypto predátory na desítky milionů investorů a důchodců a ještě k tomu pravděpodobně podkope finanční stabilitu.“ „Vzhledem k pádům a pálení mincí ve zcela neregulovaném světě kryptoměn kvůli spoustě zatčení, obvinění, bankrotů, žalob, skandálů, masivních ztrát se miliony investorů a obětí domnívalo, že SEC přijde na pomoc schválením důvěryhodných a známých investičních nástrojů, které obyčejným občanům umožní masové obchodování známého, bezcenného, volatilního a podvody prolezlého finančního produktu,“ řekl Kelleher.
Stížnosti na používání ruského jazyka na Ukrajině vzrostly o 30 %, tvrdí RT Russia & Former Soviet Union Úřady naléhají na občany, aby podávali hlášení, ve snaze o derusifikaci. Počet stížností na rusky mluvící osoby za poslední rok vzrostl o 30 %. Kyjev aktivně nabádá obyvatele k nahlašování takových případů, protože se údajně snaží „chránit“ zemi před vlivem Ruska. Podle úřadu komisaře pro ochranu státního jazyka bylo v roce 2023 nahlášeno 3 692 případů porušení jazykového zákona. Kyjev, Charkov a Oděsa jsou „na prvních místech ve stížnostech na tato porušení. A proto by tento rok měla být prioritou vedoucích představitelů komunit přísná kontrola dodržování jazykových práv občanů ve všech sférách veřejného života,“ uvedl ukrajinský jazykový ombudsman Taras Kremen.
Kremen také potvrdil, že taxikář, který obsluhoval zákazníky v ruštině, obdržel pokutu ve výši 3 400 ukrajinských hřiven (89 $). Ombudsman připomněl veřejnosti „detailní algoritmus akcí v případě porušení práva na obdržení informací nebo služeb ve státním jazyce,“ a naléhal, aby lidé ihned v případě porušení podali stížnost na webových stránkách komisaře.
V roce 2019 Ukrajina zavedla zákon, který nařizuje používat ukrajinštinu ve všech sférách veřejného života, a to včetně vlády, zdravotnictví, vědy, školství a medií. Za nedodržení hrozí pokuta. Od počátku konfliktu s Ruskem v roce 2022, Ukrajina provádí kampaně s cílem totální derusifikace, o které členové parlamentu tvrdí, že je nutná k obraně před ruským vlivem. Místní úřady zavedly úplný zákaz umění, představení, knih, filmů a školních a univerzitních studií v ruském jazyce a doporučily, aby žáci mluvili ukrajinsky i během přestávek. V minulém srpnu byl náctiletý zpěvák dočasně zadržen a byl donucen nahrát omluvné video poté, co na ulicích Lvova vystupoval s písní sovětského zpěváka Viktora Coje. K veřejnému poprasku také vedlo propuštění učitelů, kteří mluvili se svými studenty rusky.
Tajemník Rady národní bezpečnosti a obrany Ukrajiny Oleksij Danilov již v minulosti řekl, že „ruský jazyk musí zmizet“ z ukrajinského území jako „součást nepřátelské propagandy a vymývání mozku obyvatel.“ Moskva tvrdí, že tyto zákony porušují práva rusky mluvících obyvatel, kteří tvoří okolo poloviny ukrajinského obyvatelstva. Ve studii Kyjevského mezinárodního sociologického institutu z minulého září respondenti uvádí, že jazyková diskriminace je nejběžnějším typem předsudků na Ukrajině, a 45 % tvrdí, že to je problém.
Nenechte SNP proměnit krizi zdravotních služeb na „novou normu“, komentuje Scotsman S příchodem poslední části údajů NHS, které odhalují další špatné zprávy, bychom měli být pobouřeni Osmdesátitříhodinová čekací doba v nemocničních pohotovostech, čtyři z deseti pacientů čekají déle než čtyři hodiny, 30 čekajících sanitek před nemocnicí, neschopnost reagovat na další tísňová volání, personál „odcházející ze směny se slzami“ nad standardní péčí a „krok od kolapsu fungování,“ podle odborníků v Royal College of Emergency Medicine.
Pokud si někdo troufá říct, že skotský NHS není ve stavu krize, nebo že toto jsou normální zimní problémy, měli bychom být pobouřeni. Nebezpečné je to, že politici jako je bojující ministr zdravotnictví Michael Matheson nás úspěšně přesvědčují, že toto je, ačkoli politováníhodné, nějakým způsobem akceptovatelné, a že zde není nic víc, co by mohli v tomto případě dělat, protože toto je nový normální stav. V souvislosti s výzvami k rezignaci kvůli selhání plánu SNP (Skotská národní strana) na obnovu NHS Matheson prohlásil, že zvýšený zimní tlak není pro Skotsko nic nového.“ Místo „obviňování Westministru“, byla tentokrát obrana „Westminster je tak stejně špatný“, jako by to mělo poskytovat nějakou útěchu zástupům pacientů nucených čekat celé hodiny v bolestech a utrpení.
Uznal, že letitý problém opožděného propouštění, kde zdraví pacienti nemohou opustit nemocnici, často protože důležitá sociální péče není k dispozici, je významný faktor a oznámil, že plán opatření je „implementován rychlým tempem“. Protože jde o dlouhodobý problém, jen málo lidí doufá, že SNP konečně našla řešení. Ale ve skutečnosti nové údaje Public Health Scotland ukazují, že situace se zhoršuje: 1 910 lidí bylo v listopadu hospitalizováno se zpožděním oproti 1 730 v dubnu. Jedním důvodem, proč sanitky nemohou vyložit pacienty je to, že pohotovosti jsou plné, protože jsou plná oddělení.
Soudě podle stavu našich nemocnic jsou řeči SNP o plánu na obnovu a plány opatření jednoduše pouze řeči, a to nebezpečné řeči. Nesmíme dovolit neschopným politikům, aby nás vtáhli do spoluúčasti na pádu velké britské instituce National Health Service.
Společnost se zaměřením na recyklaci stavebního odpadu otevírá nové zařízení v Cumbernauldu s cílem podporovat oběhové hospodářství Tento krok také pomůže upravit terén v opuštěném areálu Gartshore Works. Skotská recyklační společnost, která již zpracovala více než milion tun stavebního odpadu, otevřela po několikamilionové investici druhou provozovnu. Mycí zařízení společnosti Brewster Brothers přeměňují 100 % vytěžené půdy a sutin, které zpracují ze stavebního průmyslu, na vysoce hodnotné kamenivo pro další použití. Během posledních šesti let provozovna společnosti poblíž Livingstonu v Západním Lothianu zajistila, že skoro 1,35 milionu tun stavebního, demoličního a těžebního odpadu neskončilo na skládce. Vytvořila více než milion tun recyklovaného kameniva, které prodává pro stavebnictví.
Jako součást více než 6milionového rozšíření podniku, Brewster otevřela druhou recyklační provozovnu v rámci obnovy starého areálu Gartshore Works poblíž města Cumbernauld. Nová provozovna bude dodávat staveništím, na bytové výstavby a stavby inženýrských sítí v západní části Centrálního pásu. Provozovna poblíž města Livingston, která nyní zaměstnává 39 lidí, bude poskytovat služby v oblasti udržitelného nakládání s odpadem a recyklované kamenivo podnikům v Edinburghu, Fife a Lothianu.
Generální ředitel Scott Brewster, který se svým otcem Alexem založil společnost v roce 2017, řekl: „Je stále více jasné, že stavební sektor ve Skotsku si uvědomuje potřebu snížit množství přírodních zdrojů, které toto odvětví potřebuje, i množství emisí uhlíku a zároveň zvýšit spotřebu recyklovaných a druhotných surovin. Objem stavebního, demoličního a těžebního odpadu, který byl recyklován v posledních šesti letech, výrazně vzrostl a naše investice do další provozovny ukazuje, že v této oblasti stále existuje prostor pro expanzi. „Skotsko má velké ambice ohledně přechodu na oběhové hospodářství a vláda plánuje zavést novou decentralizovanou daň z kameniva, která by měla urychlit odklon od prvotních surovin.“
Jako součást přestavby opuštěného areálu Gartshore Works společnost najala nové členy z podpory fondu zelených pracovních míst Scottish Enterprise. Společnost bude také recyklovat odpad z bývalých hnědouhelných dolů a vybuduje park pro místní komunitu.
Politici se mýlí ohledně zastropování nájmů Politici se pokouší zasahovat do věcí, u kterých si myslí, že něco změní. Pokud by existovalo jednoduché řešení, je samozřejmé, že by s ním někdo se znalostmi a porozuměním problému již přišel.
A proto byl před 18 měsíci zaveden zákon z roku 2022 o nákladech na živobytí (ochrana nájemníků) (Skotsko), který zastropoval ceny nájmů s cílem ulevit od krize životních nákladů. Z nejnovějších statistik skotské vlády jsme zjistili, že průměrné nájemné se zvýšilo u nemovitostí všech rozměrů, a to od nejnižšího růstu 11,7 % u jednopokojových bytů, až po nejvyšší růst 14,3 % u dvoupokojových bytů. Od října 2022, kdy byla zavedena legislativa o životních nákladech, každý typ nemovitosti (od jednopokojových až po čtyřpokojové) zažil procentuálně dvouciferný nárůst nájemného, což znamená, že průměrný nárůst ceny se v posledních 12 letech ztrojnásobil.
Všichni, kdo se zabývají oblastí bydlení, se před tím snažili varovat, ale jejich varování zůstala nevyslyšena. Právě neochota pochopit, že ceny určuje síla trhu, místo zásahu vlády, vedla k enormnímu růstu cen nájmů, ke kterému nemuselo dojít, pokud by došlo k lepšímu porozumění, jednání a diskuzi s tímto sektorem a k vytvoření plánu, který by respektoval principy poptávky a nabídky. S koncem legislativy o životních nákladech 31. března 2024 nový konzultační dokument usiluje o rozšíření regulace úrovně zvyšování nájemného v nadcházejícím roce. Konzultace končí toto pondělí a navrhuje, aby se nájemné nastavilo podle nejnižších z tří ukazatelů: nájemné na volném trhu; nájemné navržené pronajímatelem; a „přiměřeného“ nárůstu odvozeného z nového systému zužování pomocí srovnání s procentem tržního nájemného.
Pokud nebudou vyslyšeni odborníci, skotští nájemníci můžou pravděpodobně čelit dalšímu růstu nájemného (obrázek: Adobe) Tento zužovací návrh by nastavil růst cen v rozmezí 6 % až 15 %, což by ironicky znamenalo vyšší než historický roční růst cen. Ještě k tomu by tento program byl těžkopádný, příliš složitý a neúměrně drahý na kontrolu a zavedení. Již máme systém, zahrnující soud pro bydlení prvního stupně, který rozhoduje o tom, jestli je zvýšení cen fér. To se zdá být pouze jako další vrstva byrokracie bez výhod pro pronajímatele i nájemníky.
Tento konzultační dokument se bohužel jeví jako další pokus o zavedení regulace v tomto odvětví. Mnohem jednodušším řešením by bylo nechat trh, aby se vrátil do normálu, místo zavádění vnější regulace úrovní nájmu. Výsledkem by byl nižší růst nájmů, než byl za posledních 18 měsíců. K zajištění stabilního nájemného je potřeba, aby vláda více podporovala investice a růst soukromého nájemního sektoru (PRS) a současně financovala výrazný rozvoj sociálního bydlení. Investice do PRS přispívají k stabilitě na trhu s bydlením. Zvyšující se objem v PRS a trhu se sociálním bydlením bude postupně s časem stabilizovat nájemné, protože poptávka se setká s nabídkou a dojde k vyrovnání. Pouze tato opatření začnou řešit současnou krizi bydlení. Nic jiného prostě nepomůže.
Společnost Greggs plánuje zvýšit výrobu těsta a otevřít nové pobočky, přičemž cena zůstane stejná Společnost FTSE 250, známá díky párkům v těstíčku a steakovému pečivu, plánuje zvýšit sít poboček, aniž by se zvýšily ceny. Pekařský řetězec Greggs oznámil, že v následujícím roce neplánují zvýšit cenu a zaměří se na otevření 160 poboček mimo městská centra.
Výkonná ředitelka Roisin Currie uvedla, že „v současné době neplánují“ zvýšit finální ceny pro spotřebitele, jelikož v následujícím roce očekávají stabilnější náklady. Dodala však, že uplyne „dlouhá doba, než uvidíme deflaci“, která by skupině umožnila snižovat ceny, neboť maloobchodníci patří k těm, kteří čelí vyšším nákladům na mzdy v důsledku zvýšení národního životního minima. Přesto dodala, že trend vyšších platů je „dobrou zprávou, protože to znamená více peněz do kapes spotřebitelů.“ Společnost Greggs také odhalila plány na otevření dalších 160 poboček v následujícím roce a oslavila úspěšný konec roku 2023. Skupina otevřela během roku 2023 rekordních 220 poboček, uzavřela 33 a přemístila 42, čímž získala 145 nových míst a celkový počet provozoven dosáhl 2 473.
Společnost FTSE 250 hodlá v roce 2024 otevřít mezi 140 a 160 nových provozoven a zajistit tak zákazníkům jednodušší přístup ke svým prodejnám. Bude pokračovat v rozšiřování v nákupních areálech, turistických místech, v lokalitách podél silnic a průmyslových zónách. Currie sdělila: „Chceme proniknout na místa, kde se momentálně není možné k řetězci Greggs jednodušše dostat.“
Společnost dále plánuje cíleně pokračovat v zavádění večerní otevírací doby; s rozšířenou otevírací dobou je dostupných v současné době zhruba 1 200 obchodů. V obchodní zprávě uvedla, že tržby v jejích prodejnách ve čtvrtém čtvrtletí vrostly o 9,4 %, což představuje zpomalení oproti růstu 14,2 % v předchozích třech měsících, protože podle společnosti Greggs méně přispívala cenová inflace. Zaznamenala celoroční srovnatelný růst 13,7 % a celkové roční tržby vzrostly o pětinu na 1,8 miliardy liber. Společnost také zmiňuje pokračující silnou poptávku po veganských produktech, a proto nedávno vrátila do nabídky veganské steakové pečivo, stejně jako vánoční sortiment včetně slavnostního pečiva, čokoládového pomerančového muffinu a vánoční obědové bagety.
Akciový analytik společnosti Hargreaves Lansdown, Matt Britzman, uvedl: „rok 2023 můžu prohlásit za opravdový pokrok“ díky prodloužené otevírací době, více možnostem rozvozu, vylepšení kapacity dodavatelského řetězce a „nové sady výborných pochutin.“ Dodal: „Slavnostní pečivo a čokoládový pomerančový muffin vedly přes Vánoce, ale s ohledem na pokles růstu prodeje v posledním roce a čtvrtém čtvrtletí byl tento pokles za rok 2023 nejmenší. To je hlavně proto, že společnost Greggs byla schopna omezit růst cen, jakmile se inflace ustálila. Z dlouhodobého hlediska jde o kladný čistý zisk.
„Jednou z hlavních předností řetězce Greggs je nabídka levných pochutin a zachování této přednosti je klíčové, obzvlášť v době, kdy příjmy spotřebitelů jsou napjaté. Nejdůležitější je zvyšování objemu, a tak tomu i je. Tím to ale nekončí. Další pokrok se očekává i v roce 2024, jelikož investice do digitální nabídky, partnerství v oblasti doručování a rozšiřování sítě prodejen.“
Podle komentáře v magazínu The Scotsman může mít zákon Rishiho Sunaka o zrušení neprávem vynesených rozsudků vážné neplánované následky. Politici, kteří si myslí, že mohou zvrátit rozhodnutí soudců, se prakticky staví nad zákon. Jak již několik let upozorňuje mimo jiné The Scotsman, neprávem vynesené rozsudky nad stovkami manažerů poštovních poboček v rámci skandálu Horizon, jsou jednou z největších chyb justice v historii. Lidé skončili ve vězení, ztratili domy, manželství a pověst a zažili duševní mučení, při kterém bylo s čestným člověkem zacházeno jako se zločincem.
Přestože hlavním problémem byla chyba počítačového systému Horizon, ministr poštovních služeb Kevin Hollinrake včera sdělil členům parlamentu, že důkazy ukazují „nejen neschopnost, ale i zlovůli“ pošty. S lítostí oznámil, že pouze 95 z více než 900 rozsudků bylo zrušeno. Nyní byl v Anglii a Walesu vydán nový zákon, který má zprostit viny postižené tímto skandálem a Downing Street tvrdí, že bude na podobných krocích spolupracovat se skotskou vládou. Je pozoruhodné, co dokáže dojemné televizní drama Mr Bates Vs The Post Office, vysílané televizní sítí ITV, v roce voleb. Po roce nečinnosti se politici snaží překonávat sami sebe a něco udělat. Avšak přístup Rishiho Sunaka je problémový.
První problém je ten, že plošný zákon na zproštění viny stovek lidí může zahrnovat i některé skutečně vinné, avšak z důvodu naléhavé potřeby ospravedlnit nevinné, to může být cena, kterou se vyplatí zaplatit. Druhý problém je vážnější. Zákon vyvracující rozhodnutí soudu může být nebezpečný precedens v době, kdy populisté testují hranice politické moci. V USA se Donald Trump pokouší tvrdit, že jako prezident měl imunitu před trestním stíháním. Ve Spojeném království Boris Johnson nezákonně pozastavil činnost parlamentu, aby usnadnil své brexitové plány, zatímco Sunak chce zvrátit rozhodnutí nejvyššího soudu, že Rwanda není bezpečnou zemí, tím že přijme zákon, podle kterého bezpečnou zemí je.
Koncept rozdělení moci na výkonnou, zákonodárnou a soudní je důležitou ochranou proti tyranii. Politici, kteří si myslí, že mohou zneplatnit rozhodnutí soudců, se prakticky staví nad zákon. Voliči musí dát jasně najevo, že tento postoj nelze tolerovat v žádných situacích, kromě nejkrajnějších okolností.
Vraťte zpět dohled nad věznicemi ve státě Washington. Závisí na tom životy Washingtonský vězeňský systém zažívá krizi s úmrtími. Toto je jedna z nepříjemných, ale nevyhnutelných pravd, se kterou jsme se střetli jako spolupředsedové legislativní pracovní skupiny pověřenou studovat státní vězeňský systém a doporučovat změny ke zlepšení bezpečnosti ve věznicích. Přestože pocházíme z různých prostředí, včetně vězeňské správy, advokacie občanských práv a těch, kteří mají osobní zkušenost s uvězněním, všichni se shodneme na tom, že Washingtonské věznice potřebují nezávislý dohled. Washingtonské věznice v roce 2022 přijaly více než 130 000 lidí, ale i přesto existuje minimální množství informací o tom, co se tam s nimi děje. Washington nemá celostátní úřad zodpovědný za sledování věznic a zveřejňování dat. Některé z dostupných informací uvádí počty úmrtí ve vazbě.
To, co jsme objevili, dokazuje nutnost okamžitého zásahu. S ohledem na růst populace Washingtonu se úmrtnost mezi lety 2000 a 2019 ve Washingtonských vězeních téměř ztrojnásobila – takové zvětšení odpovídá šestnáctinásobku celonárodního průměru. Washington je nyní na čtvrtém místě s nejvyšší mírou úmrtí ve vězeních v USA. Takhle to dál nemůže pokračovat. Obrátit trend úmrtí ve vězení a vyřešit mnoho dalších problémů v našich věznicích může vyžadovat složitá rozhodnutí. Nezávislý dohled nad věznicemi je velmi důležitý první krok k zajištění bezpečnějšího a humánnějšího vězeňského systému. Nezávislý dohled je vyzkoušeným prostředkem k zvýšení transparentnosti a odpovědnosti, jak ve Washingtonu, tak v celé zemi. Podle našich propočtů nejméně 25 států má celostátní úřad odpovědný za dohled nad věznicemi a všechny tyto státy mají menší počet úmrtí ve vězení než Washington.
Co se týče Washingtonu, ten nedávno založil nebo rozšířil nezávislý dohled nad státními věznicemi, policií, školami a dalšími subjekty. Věznice jsou významnou výjimkou z institucí zodpovědných za zdraví a bezpečnost desítek tisíc lidí. Nezávislý úřad pro dohled nad věznicemi může sledovat podmínky ve věznicích, setkávat se s vězni, zaznamenávat podmínky, které zažili na vlastní kůži, a dokonce řešit obavy dříve, než dojde k újmě. Úřad pro dohled nad věznicemi také může sbírat a vykazovat údaje, pomáhat vedení, politickým činitelům a veřejnosti pochopit náš vězeňský systém a hledat řešení problémů týkajících se vězení na základě dat. Dohled je výhodou nejen pro vězněné osoby. Naše pracovní skupina zjistila, že úřad pro dohled může spolupracovat s přetíženými vězeňskými systémy a poskytovat jim potřebnou asistenci a doporučení, včetně chytrých zásad, které podporují bezpečnost zaměstnanců a snižují recidivu.
Stát Washington měl krátkodobě celostátní úřad pro dohled nad věznicemi mezi lety 1981–1987, který ministerstvo spravedlnosti Spojených států amerických vydávalo za vzor po celé zemi. Bohužel zákonodárci úřad pro dohled nad věznicemi zrušili z důvodu námitek správců věznic, skupin pro občanská práva a dalších. Nezávislý dohled bude zajišťovat důvěru veřejnosti a rozhodování na základě údajů v oblasti, která až moc dlouhou dobu fungovala bez výhody transparentnosti. Žádáme legislaturu, aby uzákonila doporučení naší pracovní skupiny obnovit nezávislý dohled nad našimi státními, okresními a regionálními věznicemi. Závisí na tom lidské životy. Hailey Ockinga je aktivistkou proti uvěznění, komunitní organizátorkou a výkonnou ředitelkou organizace Beyond These Walls ve státě Washington. Ethan Frenchman je právník společnosti Disability Rights Washington, který obhajuje lidi se zdravotním postižením ve vazbách a věznicích.
Jak zjistit, zda letíte letadlem Boeing 737 MAX Pro většinu cestujících není při rezervaci letu model letadla rozhodujícím faktorem. Vzhledem k tomu, že většina letadel Boeing 737 MAX 9 byla po 6. lednu, kdy došlo k roztržení trupu letadla společnosti Alaska Airlines, vyřazena z aktivního provozu, mohou se někteří potenciální cestující zajímat o to, jak zjistit, jakým typem letadla poletí a které modely letadel jsou nejbezpečnější. Na první otázku je snadné odpovědět, druhá otázka je trochu složitější.
Model letadla je obvykle uveden v rezervačních údajích o letu. Na Letenkách Google je zahrnut v podrobnostech o letu po rozbalení nabídky a obvykle je uveden i na rezervačních stránkách jednotlivých leteckých společností. Pokud typ letadla není z nějakého důvodu zřejmý na Letenkách Google nebo na stránce rezervace, stránky jako Expert Flyer a Seat Guru shromažďují informace o letu, například mapy sedadel a druh letadla. Určit, které modely letadel jsou nejbezpečnější, není tak jednoduché. Národní úřad pro bezpečnost dopravy Spojených států amerických spravuje rozsáhlé databáze informací o nehodách. Federální letecká správa na své stránce pro analýzu a sdílení informací o bezpečnosti letectví poskytuje také předběžné zprávy o nehodách za posledních 10 dní, které obsahují údaje o výrobci dotčeného letadla.
Dalším užitečným zdrojem, na který FAA odkazuje, je celosvětový statistický přehled nehod komerčních proudových letadel společnosti Boeing z let 1959–2022, který hodnotí bezpečnost typu letadla na základě rozdělení nehod podle modelu letadla. Podle zprávy, která byla zveřejněna v září 2023, jsou Boeing 787 a Airbus A350 modely letadel s nejmenšími celkovými ztrátami trupu, tedy nehodami, při nichž je letadlo zničeno tak, že se nedá opravit. Ve zprávě je uvedeno několik dalších modelů, u nichž nikdy nedošlo ke ztrátě trupu, včetně dvoupatrového obra Airbus A380. Tyto modely však měly v době zpracování zprávy méně než 1 milion odletů.
Zpráva také obsahuje srovnání ztrát trupu na milion odletů, což pomáhá zohlednit skutečnost, že některé modely jsou běžnější nebo existují déle než jiné. Mezi modely, které jsou stále v provozu jako osobní letadla vykazuje nejvyšší míru ztrát trupu – 2,53 na 1 milion odletů – Airbus A310, který byl uveden na trh v roce 1983. Nejnižší míru 0,11 má řada letadel Airbus 320, která zahrnuje A321 a A319neo. Řada Boeing 737 MAX, která je na trhu od roku 2017, vykazuje míru 1,48.
Je důležité mít na paměti, že i když se tyto údaje vztahují k milionu odletů, některé modely letadel uvedené v této zprávě – například Boeing 727 představený v roce 1964 – jsou na trhu již desítky let, a proto měly mnohem delší dobu na získání záznamů o nehodách než jiné. Perry Cooper, mediální zástupce přístavu Seattle, který dohlíží na mezinárodní letiště Seattle-Tacoma, v e-mailu uvedl, že příčin nehod je celá řada, od technických až po lidské chyby. Je tedy snadné určit, jakým typem letadla poletíte, ale složitější je určit, co to znamená z hlediska bezpečnosti.
Zatímco modely letadel můžete porovnávat na základě dostupných údajů, FAA nedoporučuje srovnávat letecké společnosti na základě jejich záznamů o nehodách. Podle zprávy citované leteckou správou „v současné době neexistují žádné důkazy v údajích o nehodách, které by podporovaly hodnocení jednotlivých leteckých společností na základě jejich bezpečnostních záznamů“. Ačkoli jsou mezi bezpečnostními záznamy leteckých společností v daném okamžiku často značné rozdíly, je to podle FAA do značné míry způsobeno „vzácnou, ale katastrofickou povahou leteckých nehod“ a tyto zjevné rozdíly mezi leteckými společnostmi se v průběhu času vyrovnávají. FAA odmítla žádost o komentář.
Jak se Betta Eduová stala obětním beránkem špatně fungujícího politického systému Betta Eduová, ministryně pro humanitární záležitosti a zmírňování chudoby ve vládě prezidenta Bola Ahmeda Tinubu se v rámci nedávného incidentu stala terčem hlasů volajících po jejím odvolání z úřadu a obvinění ze zpronevěry paliativního fondu v hodnotě 585 milionů NGN. Proti ministryni se zvedla výrazná vlna odporu poté, co došlo ke zveřejnění uniklého interního sdělení, v němž údajně nařídila hlavní účetní federace Oluwatoyin Madeinové převést 585 nigerijských nair na soukromý účet. Podle uniklého interního sdělení ze dne 20. prosince 2023 Eduová nařídila hlavní účetní převést prostředky z účtu národního úřadu pro sociální investice na soukromý účet Bridget Oniyeluové, účetní projektu federální vlády na boj proti chudobě zvaného „Granty zranitelným skupinám“, což je projekt spadající pod ministerstvo paní Eduové.
Rasheed Zubair, tiskový mluvčí paní Eduové, ve svém prohlášení jejím jménem tvrdí, že tento čin je v rámci nigerijské státní správy zcela v souladu se zákonem. Je však důležité zmínit, že tento požadavek porušuje různé články nigerijských finančních nařízení z roku 2009, které výslovně zakazují podvod a jiné formy korupce ve státní správě. Kapitola 7, paragraf 713 nigerijských finančních předpisů z roku 2009 navíc výslovně uvádí, že „soukromé peníze nebudou v žádném případě zasílány na vládní bankovní účet a žádné veřejné peníze nebudou zasílány na účet soukromý.“ Dále pak stanovuje, že „pokud úředník vyplatí veřejné peníze na soukromý účet, bude se předpokládat, že tak učinil s podvodným úmyslem.“
V rozhovoru pro deník Ventures Africa jeden starší právní úředník z přední komerční banky uvedl následující: „V souvislosti s tímto činem vyvstává několik otázek. Zaprvé, toto ministerstvo je relativně nové a předchůdkyně paní Eduové a novátorská ministryně Sadiya Umar-Farouková byla zapojena do aktivit, které se zdají být protizákonné. Může to tedy být odrazem toho, jakým způsobem se na ministerstvu pracuje. Nicméně výplata veřejných peněz na soukromé účty jde proti pravidlům zadávání veřejných zakázek.“ Dodal také, že pokud dokáže poskytnout opodstatněný důvod pro schválení takové transakce, nemusí se nezbytně jednat o podvodný záměr. Zcela určitě však jde o krok nesprávný a pochybný. V příspěvku na síti Twitter vyjádřil Akin Akinwale, odborník na politickou a digitální komunikaci, názor, že ministerstvo možná použitím osobního účtu neudělalo chybu.
Podobný postoj vyjádřila na svém twitterovém účtu také politická analytička a konzultantka pro rozvoj a řízení, advokátka Iyabo Awokoyaová, když suspendované ministryni vyjádřila podporu. Věří, že ministryně nejspíš udělala nezaviněnou chybu zapříčiněnou horlivou snahou vykonávat řádně svou práci. Z těchto odborných argumentů lze vyvodit, že ohledně finančních zákonu existuje neshoda mezi federální vládou a ostatními vládními organizacemi. Situace eskalovala poté, co došlo ke zveřejnění uniklého dokumentu, přičemž se zdá, že Betta Eduová je obětním beránkem nefunkčního politického systému.
Celeste je můj oblíbený příběh se špatným koncem v malé ale dobré hře z domény freewaru s přechodem k překombinované komerční verzi s nesmyslně detailní grafikou, protože v původní verzi je dvojitý skok bezdůvodně dostupnou extra funkcí a v komerční hře mě Dohání k slzám Obecně platí, že se mi líbí vzájemné působení mezi těmito dvěma hrami. Výhodou krátkých příběhů je, že můžete takzvaně „přeskočit rovnou k tomu dobrému“, a hry jsou tak mnohem rychleji strhující a uspokojivé. Výhodou dlouhých příběhů je, že všemu, co se děje, můžete dodat mnohem větší citovou váhu. Ztrácíte naléhavost výměnou za silnější prožitky.
Vyvrcholením komerční hry Celeste je doslova jen hra na bázi PICO-8 rozšířená o několik hodin mechanického a narativního postupu hrou, díky čemuž je mnohem, mnohem těžší hru pořádně propařit a prožít. Celeste je tak pyšná na svou drobnou předlohu, že používá odkazy na pomník, postup „2000 m... 2500 m…“, získávání další energie, vrcholovou vlajku. Vlastně tak ihned od úvodní obrazovky hrajete původní hru. Celeste není „ta dobrá verze“ nebo „dokončená verze“ PICO-8 hry, je to prostě jen jiný přístup ke stejnému hlavnímu příběhu. Protože mám rád krátké i dlouhé příběhové formáty, vidět propojení tímto způsobem pro mě bylo opravdu zajímavé a příjemné.
Mohla být ještě další středně velká verze, která by mohla zapadnout mezi tyto dvě a která by vyprávěla stejný, o něco rozšířený zvučný příběh, ovšem s kratší herní dobou a o dost nižší výrobní hodnotou. To by asi byla moje nejoblíbenější inkarnace, protože ten emoční oblouk, který představuje hlavní děj hry pro jednoho hráče je u komerční hry ve výsledku jen malým dílkem. Hra se hlavně snaží být obrovským hřištěm pro světově nejoblíbenější fyziku u plošinovky, což je myslím i tak úplně skvělé. což je podle mě i tak elegantní.
Asi bych si měl najít práce, ale jsem celkem líný. Když mě najmete, vypiju vám všechno pivo. nejsem až tak líný jako spíš unavený, i po celé té době. době. rozmarýn a tymián jasně kámo, sám bych se asi nenajal, mohl bych usnout. ale ty bys určitě měl. to pivo se samo nevypije, že Chci říct, že jsem vypil všechno pivo, ale stejně nemám práci. WTF. Jak tenhle svět vlastně funguje abych řekl pravdu, to pivo bylo kua skvělý bylo hehehe musím najít víc piva p.s. najměte mě nebo najměte někoho lepšího nejsem tvoje máma Vlastně si už ani nepamatuju, co umím. Asi bych měl přejít na whiskey.
Souhrnný přehled Jakoba Nielsena o AI mi taví mozek na kaši. Tenhle škvár musím zdokumentovat. @user13 Do prdele, to je úplně pomatený @user14 @user13 ta pasáž o likvidaci řemesla je pěkně nechutná, ale nějak se nemůžu přenést přes ten fetiš ve stylu „zábava jen pro mě“. celkem dává smysl, že pomsta umělé inteligence v pomatených zasedačkách metastázovala z fáze „veškerá kreativita je nahraditelná“ do verze „sdílený zážitek nemá žádnou hodnotu“ Musí to být nesnesitelné. musí být děsné být někým takovým. nedokážu si představit, jak hrozný musí být jejich vnitřní život @user15 @user14 myslím si, že „sdílený zážitek“ je to, co definuje zábavu. Ať už se jedná o sdílení v rámci publika nebo bavičovo sdílení s publikem. Když si zábavu zařizuješ sám, jen tak pro sebe, prostě si jen hraješ sám se sebou @user13 osobně si myslím, že sdílený zážitek je podstatou všeho, co děláme, ostatní věci se zdají takové odcizené (často, ale samozřejmě ne 100%)
@user14 jo, i osamocené prostředky slouží obecně k dosažení sdíleného cíle. @user13 být na světě znamená mít různé vztahy
sakra... celostátní výpadek AT&T. Už se nedivím, že dneska ráno bylo všechno takové mrtvé https://www.foxbusiness.com/lifestyle/cell-phone-outage-hits-att-customers-nationwide-verizon-tmobile-users-also-affected Vypadá to, že nefunguje ani iMessage přes Wi-Fi, což mi úplně nedává smysl Internet doma mám taky přes AT&T a všechno funguje normálně. Naštěstí. Tak si ale říkám, že nebylo úplně rozumné vybrat si stejného poskytovatele internetu i telefonu. Stavová stránka AT&T tvrdí, že k žádnému výpadku nedošlo. I přesto, že všechna média informují o výpadku 😠 po několika hodinách je to ve všech médiích hlavní zpráva, ale stavová stránka AT&T stejně tvrdí, že k žádnému výpadku nedošlo. Nejpomalejší statická stránka, na které jsem kdy byl...
@user9 Zajímalo by mě, jestli to má co dělat s SLA. Pokud si najmu společnost s tím, že nabízí vysokou dostupnost služeb, můžou se z odstávky vykroutit, když budou tvrdit, že to ještě není ověřené (interně). Například, že by byla aktualizace jejich statické stavové stránky přiznáním viny? Možná jsem jen paranoidní/cynický. @user10 to mi dává smysl
V životě jsem absolvovala jen jediný chirurgický zákrok, kde jsem potřebovala celkovou anestézii. Byl to „drobný“ neurochirurgický zákrok, který mému mozku zajistil více místa oproti stavu, se kterým jsem se narodila a který se začal projevovat poté, co jsem měla děti (chiariho malformace). Chvíli, kdy jsem se probrala, si budu navždy pamatovat, takže ji tak trochu prožívám znovu, když se dívám na seriály z nemocničního prostředí, hlavně pak, když je tam neurochirurg 😂. Hospital Playlist jsem měla na seznamu už dlouho a opravdu si ho užívám. #kdrama #kdrama
Můj chirurg je vážně ohleduplný. Zavolal mi den předem, protože předpověď hlásila sněžení a zatímco zdravotnický tým si se mnou dělal starosti, když jsem se probírala z anestézie na dospávacím pokoji, můj chirurg si všiml, že otevírám oči a padá mi do nich obvaz. Jakože ještě navíc k provedení zákroku. Jsem ale pořád dezorientovaná. Byla to jedna z nejděsivějších věcí, co jsem kdy zažila. A to jsem spala a zdálo se to jako chvilička.
Zrovna jsem měla menstruaci a měla jsem se svléknout do naha. Tak mi nechali takové to síťované spodní právo, jaké se nosí po porodu. Ale na operačním sále vás svléknou úplně do naha a dají vám operační roušku. Takže v nějaký okamžik před tím, než jsem se probrala, mi nějaká hodná sestřička vyměnila menstruační potřeby. Kromě porodu, kdy jsem byla při vědomí a starali se o mě, nebo ještě jako malé dítě, mi nikdo nikdy takto intimní péči neposkytl. Byl to také můj jediný pobyt na jednotce intenzivní péče. Pobyt na jednotce intenzivní péče byl preventivním opatřením před operačním zákrokem.
Operace zahrnovala hromadu odpočinku, takže jsem se podívala na tři řady seriálu Chirurgové. Pomohlo mi, že McDreamy byl neurochirurg. Dávala jsem pozor, jak je pacient umístěný, jen tak pro případ, že bych dokázala uhádnout, co mi dělali. Od operace v roce 2018 seriál Hospital Playlist zachycuje více dramatizace neurochirurgie, než jakýkoli jiný seriál z nemocničního prostředí od doby, kdy běželi Chirurgové. Je skvělé mít umění a zábavu, které nám pomáhají chápat náš život. @user32 Díky Hospital Playlist bych mohl provést transplantaci jater. @user33 no teda!
hodně přemýšlím o tom, jak jsou mileniálové poslední generací, která byla schopná vytvořit si propojení na umělce, aniž by byla nucena dívat se na ně kriticky. vyrůstali jsme ve zlaté éře médií, s kolektivním vědomím o pop kultuře, která už neexistuje. mohli jsme do všeho skočit rovnýma nohama, aniž bysme museli přemýšlet o zdroji, protože bylo velmi složité ho určit. neměli jsme důvod zpochybňovat piedestal, na který jsme je stavěli, a tyto parasociální vztahy se staly základními stavebními kameny formujícími naše životy. proto máme tak silná pouta k nostalgii. Když se ještě vysílal seriál Kancl, s přáteli jsme se každý čtvrtek sešli, objednali si pizzu a koukali.
Bylo to diametrálně odlišné od streamování, které používáme dnes, kdy vyjde současně 12 epizod a každý se na ně dívá svým vlastním tempem, příspěvky na sociálních sítích začínají slovy „pozor, vyzrazení pointy“ nebo kdy se diskuze musí držet ve vymezených mantinelech. podvědomě toužíme napojit se do všelidské komunity, která se kolem toho vytvářela. proto tolik z nás pořád posedle sleduje seriály jako Kancl nebo filmy jako Zprávař, které nám dávají nekonečné množství krátkých hlášek a referencí, podobně jako to dělají memy. neustále jsme je mezi sebou papouškovali a předpokládali, že je většina lidí chápe. pokud se v dnešní době něco stane virálním v masivním měřítku, stejně nemůžeme předpokládat, že to všichni viděli. je toho moc, na co se musíme soustředit a neexistuje způsob, jak to všechno zeštíhlit... podaří se nám někdy tomuto přesycení uniknout?
opakovaně se zachytáváme v cyklech objevování nových médií jen proto, abychom zjistili, že daný umělec je predátor nebo bigotní člověk. jsme nuceni zápolit s tím, že se držíme nostalgie, zatímco si uvědomujeme, že lidé, kteří náš oblíbený umělecký kousek vytvořili, mohou mít dost zásadní charakterové vady. do parasociálních vztahů tak vstupujeme mnohem opatrněji. chápeme, že je velmi složité dostat se do těchto pozic bohatství a moci, aniž by se to obešlo bez šlapání po jiných. tam, kde chybí kolektivní vědomí ohledně médií, jsme si vytvořili určitou úroveň třídního vědomí, které nám pomáhá zachovat si kritičnost. někteří z nás stále umisťují lidi na piedestaly, jen aby se pak tvářili překvapeně, když tito lidé padnou. nacházíme se v období neustálých změn a já jsem opravdu zvědavý, kde zakotvíme. @user11 Inkluze a bezpečnosti by měly být samozřejmostí.
@user12 @user11 inkluze a bezpečnost jsou vždy dobrou prioritou. Jakou samozřejmost máš na mysli? @user11 se ztrátou sdíleného zážitku v důsledku přesycení obsahem a čím dál větší polarizace světa je snadné, aby špatní herci zničili jakoukoli šanci sejít se a společně si věci užít. Omlouvám se, měla jsem to vysvětlit, hahaha
Jelikož tu mám tak málo sledujících, je bezpečné tu zdokumentovat má selhání ve hře #Zelda. Třikrát jsem zkusila zvednout kmen stromu se sekyrou v ruce a místo toho jsem ho rozsekala. 🤦‍♀️ 🤦‍♀️ Teď už čtyřikrát Jedním pohybem jsem udělala epické salto a roztřískala svůj vor Cpu se do pukliny s obrovským baseballovým míčkem Zabila jsem se vlastním bumerangem Nesnáším lávu #ohnivychram A bahno mě začíná taky nudit #vodnichram Vracím se k tomu. Nesnáším Královnu Gidbo Právě jsem objevila vylepšení, díky němuž vidíte, kde už jste byli. Po 4 měsících hraní této hry. Rozhodně jsem k tomu přistupovala špatně. ostuda až na půdu Už dlouho jsem tohle vlákno neaktualizovala. Konečně jsem porazila Královnu Gidbo.
Četla jsem si trochu napřed a pár dalších bitev bude asi hodně těžkých. Chci jen chodit po mapě a sem tam sebrat nějaké houbičky.
Čas přistání na měsíci (zbývá zhruba hodina) https://plus.nasa.gov/scheduled-video/intuitive-machines-1-lunar-landing/ Přistávací modul je velký asi jako stará britská telefonní budka… Zbývají 3 minuty… Dřívější zpoždění bylo způsobené nutností zapojit provizorně přídavné lasery do přistávacího systému: https://twitter.com/SciGuySpace/status/1760800168473928104 60 sekund… Zatím bez spojení… V živém přenosu tvrdí, že mají signál „Jsme na povrchu a vysíláme“
Je to trochu specifický problém, ale když si dnes chcete postavit/upravit malé figurky robotů, MUSÍTE postavit něco určeného pro válku a k zabíjení po roce 2000 jste měli bionicle, což byly v podstatě dobrodruzi/hrdinové s živelnými silami a skutečnými rozdílnými osobnostmi, koníčky apod., ale předtím a potom už je to jen Warhammer, Gundam, Battletech, kde je všechno vystrojené zbraněmi a bezdůvodně se to prezentuje v doprovodných médiích a jistě, jiné zdroje SI UVĚDOMUJÍ, že „válka je špatná“, ale stejně prodáváte vraždící stroje jako figurky a reklamní zboží. Tak co to jako děláme? Dokážu si představit, že odpovědí by mohlo být tak trochu oddělit provedení od jeho funkčního účelu; lidé to dělají třeba s reálnými tanky a letadly, ale můj mozek s tím má trochu PROBLÉM
Figurky totiž vypadají fakt skvěle a líbí se mi, jak jsou vyrobené a jak jejich provedení odráží určité vlastnosti, jenže každá sada stejně nakonec dopadne způsobem… „a mimochodem tady máš laserový meč a (minimálně jednu) pušku!“ Pravděpodobně je to z nemalé části kvůli tomu, že hračky určené klukům mají dloooouhou historii toho, že staví na určité formě násilí, jako třeba GI Joe nebo Transformers, ale no tááák, už nežijeme v minulosti @user24 už se těším na Berryho 3D tištěnou rodinu robotů pacifistů ;) @user25 nooo to je nápad, jakmile to budu umět, určitě ji udělám
Hlasitý anarchista, který dost mizerně skrývá svou identitu a dal svou DNA biotechnologické společnosti za pochybným účelem vytvoření linie předků. Co by se mohlo pokazit? Pro moji manželku to byl jen začátek. Aniž bych se pouštěl do hlubšího vysvětlování, má důvod pochybovat o tom, že někteří její předkové jsou skutečně její předkové. Já to dělám proto, abych ji podpořil a viděl účinek genetického posunu na malinkém vzorku. Máme docela rozsáhlé rodinné záznamy. Možná jsem v naší rodině jediný, kdo neumí pořádně zahýbat, ale vzhledem ke kořenům mých do velké míry chudých rodičů, k jakýmkoli potenciálním aférkám pravděpodobně docházelo ve víceméně homogenních vesnicích, malých městech a etnických ghettech, lol. Sakra, vždyť moje babička opustila manžela kvůli jeho bratrovi a z druhé strany mám prastrýce, který opustil manželku kvůli její tetě. Moje rodina je možná do větru, ale nemá zrovna velký dosah.
A manželka je teď nevrlá, že moje „extrakce“ byla mnohem rychlejší, než se očekávalo. Promiň, ale možná tvůj genom nemá hrát na nedobytný. Tak přišly výsledky a… prosím o víření bubnů… jsou úplně v souladu s historií mé rodiny. Z 89,9 % Brit a Ir s tím, že většina se koncentruje na skotských hranicích, ve západním Irsku, Walesu a Cornwallu. Neukazuje to ale moc bretaňských genů, takže jsou buď tak blízké cornwallským, že se u mě nezobrazují jako jiné, nebo moje bretaňská rodina nebyla původně odtamtud. Protože mi je kolem 40, měl jsem stále se ozývající obavy, že objevím děti, o kterých nevím. Zatím jsem ale našel jen jedno z opuštěných dětí mého bratránka (možná). Takže si polib prdel, králi Ludvíku 14., jeden z tvých potomků je anarchista! Nabručená manželka: Takže se po tom testu DNA opřeš do skotských a irských věcí.
Já na to, oblečený v kiltu z tartanu klanu Johnston s knihou The Elders of Ireland v ruce: Ne, vůbec si nedokážu představit, jak by to zapadlo do mého života. * zrovna pereme, většinou si na povalování beru basketbalové kraťasy.
Chystám se vytáhnout kvásek z kryogenní komory* a pustit se zase do pečení. *mrazák Proměňovat tak jednoduché přísady v něco tak vydatného a složitého mě naplňuje životním optimismem. Je to jako být svědkem porodu. @user43 dala jsi život vážně parádnímu bochníku. působivé! Snažím se sama sebe popíchnout, abych udělala další. Ale syndrom prázdného hnízda na mě dopadl opravdu silně. Naprosto jsem zbožňovala vařit a péct pro tu svou bandu. @user43 to mě pravdu mrzí. :( určitě ale můžeš pozvat známé, aby ti pomohli ten nádherný kousek chlebového umění sníst, ne? Budu dál posílat své výtvory sledujícím na Mastodonu, dokud to hltají. Tahle písnička stručně popisuje mou situaci… @user43 nemělo by to být spíš „i can't get starter“? jinak super. :D
Rovnováha je v akademickém světě vzácná, ale ty nejlepší myšlenky mě napadají, když přestanu pracovat. 💭 💭 Snaha zabrat a publikovat víc nepřináší vždy ty nejlepší výsledky. Když se snažíte být lepším vědcem, je důležité se soustředit na odpočinek. Tady je pár věcí, které mě dobíjejí energií: Používání obou stran mozku. 🧠 Jako vědci využíváme nejčastěji analytickou stranu mozku. Když ale používám tu kreativní (např. kytara, malování atd.) i tu analytickou stranu mozku, mám pocit, že se moje mentální kapacita zvyšuje a já se zlepšuji v obou směrech. Trénování svalů, ne jen mysli. 💪 💪 Cvičení není jen pro ty, kteří chtějí dělat triatlon nebo vypadat lépe. Zlepšuje také kvalitu života – myšlenky, nálady, produktivitu – všechno je to propojené. Tím, že si dáte pauzu a zvednete se od stolu, zvýšíte produktivitu práce, když se ke stolu vrátíte. Povolení odpočívat. 📺 📺
Dobíjení energie neznamená vytvářet si další návyky – dobrý film nebo kniha jsou stejně přínosné, jako tvorba a fyzické cvičení. Klíčové je to, abychom sami cítili, že je zcela v pořádku relaxovat a nedělat nic. Tady není žádné místo pro výčitky! Tohle jsou taktiky, které s dobíjením energie pomáhají mě, ale existuje mnoho dalších. Co děláte vy, aby vás nadšení pro vědu neopustilo a vyhnuli jste se vyhoření? 🤔 🤔 #academia #science #phdlife #typefully
Můj život momentálně stojí za prd. A tady je důvod Takhle to momentálně vypadá v mé horní koupelně. Můj bratr přišel a všechno to vyrval ven a já odkládala okamžik, kdy se do toho pustím a všechno to dám zpátky. Blé. Dobrá, tak jsem dokončila vytahování izolace. Do prdele! Ochranný oblek… byl vážně dobrá volba. Ačkoli v něm bylo opravdu horko, potila jsem se a celkově to nebylo příjemné, stav obleku po práci mě přesvědčil, že to bylo lepší než mít všechen ten bordel na sobě. Teď mě asi čeká načrtnout si to na stropě, vytahat všechno ven a dát co nejrychleji novou. #DIY #HomeRenovation @user16 Uf, izolace ze skelné vaty se dostane všude. Použít ochranný oblek byl skvělý nápad, na to nesmím zapomenout! Holka… určitě si ho sežeň.
Myslím, že stál 18 dolarů, ale když vidím, co všechno jsem mohla mít nalepené přímo na sobě, URČITĚ to stálo za to. A respirátor… ten nezapomeň. Určitě. Několikrát se mi posunul a přestal těsnit, asi když jsem hýbala hlavou, a okamžitě mi začalo téct z nosu z toho, co tam nahoře sakra poletuje ve vzduchu. Jsem rozhodně zastánce používání ochranných pomůcek!
cože, proč se GPS souřadnice zaokrouhlují na nejbližší celý stupeň to je absolutně k ničemu protože je to vektor racionálních čísel prosím chraňte mě před tou hrůzou pole 0 jsou stupně, pole 1 jsou minuty, pole 2 jsou vteřiny to se mi nelíbí @user29@user30.engineer bože, lidé to doopravdy používají i jinde než na hodině trigonometrie??? @user31 nikdy jsem to nepoužil ani za celou dobu středoškolské trigonometrie lmao ale ano zjistil jsem, že GPS souřadnice se většinou zapisují buď ve formátu stupně, minuty, vteřiny, nebo jako desetinné číslo ve stupních
Sally Rooneyová bývala v debatním kroužku a jakmile tohle víte, snadno tyto techniky objevíte v jejích románech a esejích. A zacházet s angličtinou umí velice obratně. Totiž, je skvělé, že tento týden využila všechny tyto vynikající dovednosti ve službách většího společenského tématu. p.s. – doufám, že omlouvání se za to, že se nám její romány líbí, nebo jejich obrana coby průměrných už je věcí minulosti. Nejedná se o knihy, do kterých bych se sama od sebe pustila, ale jak jsem je začala číst, je jasné, že jejím dovednostem nelze vůbec nic vytknout. Líbí se mi, že postavy spolu dlouze promlouvají, dokonale si uvědomují své politické role a přesto ignorují své emoční potřeby. To je součást dospívání. Jo, a tady je poslední esej Sally Rooneyové @user38 slyšel jsem, že ta esej je dobrá, a je to tak
@user39 náhodou jsem narazila na její starší esej o dobách, kdy debatovala, a musím říct, že dokonale vystihuje, proč jsou mi lhostejné některé formy podcastů, které jsou vnímány jako základní kámen „informativní diskuze“
Rybí oko je možná na ptačí budku trochu moc. Člověk se pořád učí. Protože už jsem postavila jednu s normální čočkou, asi jsem měl být chytřejší. O víkendu, až se dostanu k druhé instalaci, kterou jsem postavila, toho napíšu víc Řekněme, že ptáčci budou mít lepší připojení k internetu, než jsem měl já v roce 2015. Alespoň tak je to v plánu. Budka, která už má uvnitř hnízdo, parazituje na Wi-Fi v domě. Na té druhé bude potřeba ještě nějaká práce, než bude online. OK, tak jsem během dne pověsila novou ptačí budku. Takhle vypadá na svém místě na zahradě. Ale vraťme se kousek zpátky. „Co v ní vlastně je?“ Nikdo se neptá.
Ve vrchní části je jedna z těch kamerových desek ESP32 s kamerou s rybím okem a IR LED, kterou jsem sebrala z kamery pro Raspberry Pi. Ten plastový box má podivný tvar proto, že boční panel ptačí budky je otočný. Už jsem to tak koupila a nemohla jsem to upravit, takže jsem to nějak přizpůsobila. Jelikož v zahradě není elektřina, celé to napájí solární panel a baterie 18650 o kapacitě 2600 mAh. Baterii ani nabíječku jsem nefotila, ale tady je obrázek fotovoltaického panelu. V té šedé krabici, co visí ze strany ptačí budky, je umístěna baterie. Při plném nabití vydrží zhruba 4 hodiny. Říkám, že to tak je schválně. Protože ptáčci pak mají taky trochu soukromí.
Původně jsem si nebyla jistá, jestli bude pro tuto sestavu internet v zahradě stačit. Staré přístupové body, které jsem minulý rok na podzim vyměnila, by bývaly nestačily. Ale ty nové celou oblast pokrývají dostatečně. Je to skoro škoda, protože jsem plánovala namontovat na střechu TP-Link cpe210 a nasměrovat ho dolů do zahrady. Možná to ještě udělám až/pokud nainstaluju víc ptačích budek s kamerami. Zvlášť dál od domu to možná bude potřeba. Z nějakého důvodu, kterému zatím nerozumím, je kamera offline. Vypnula se hodinu po západu slunce. Možná, že baterie se přestala nabíjet 3 hodiny před západem slunce kvůli nedostatku světla. Možná, že se nestačila plně nabít za necelého půl dne. No, uvidím, co se stane zítra.
Nemám pro baterii měření na dálku. V budoucí verzi ho ale možná přidám. Pár snímačů navíc by obecně bylo super. A možná baterie, která je alespoň teoreticky schopná celou věc napájet přes noc. Jo, a ještě jiný objektiv. Rybí oko je vážně zbytečně moc. Už ale hledám nějaké na Digikey, takže si možná postavím vlastní desku s elektronikou přímo pro toto použití. Nebo ne. Uvidíme. Aaaaaa pořád je offline. Skvěle! Podle pořádných solárních panelů na domě svítí slunce reálně teprve zhruba 90 minut. Nechám to ještě hodinu nebo dvě a uvidím, co to (ne)udělá. Pořád offline. Nikdy nic není snadné. Ukázalo se, že odbočka USB-C, kterou jsem použila k zapojení do nabíječky baterie měla na sítotisku přehozené kontakty 5V a GND.
Přehodila jsem vodiče a teď nabíjecí kontrolka svítí. ESP se ihned nezapnulo, ale dáme tomu pár minut. O hodinu později a pořád je offline. Vypadá to, že se dokola restartuje a spouští se resetovací funkce Tasmota. Vypadá to, že solární panel prostě stojí za hovno. Objednala jsem si větší, doufám, že to vše vyřeší. Koukněte, co jsem našla u sebe v dílně. Je to 24V solární panel. Slunce je bohužel tak nízko (a částečně blokované stromem), že napětí klesne skoro na nulu, jakmile k němu připojím zátěž. Takže budu asi muset počkat do zítřka, abych zjistila, jestli to pro tuto sestavu stačí, nebo jestli potřebuju lepší panel, co jsem objednala. Podle Amazonu jsem tenhle panel koupila v roce 2021 a měl by dávat výstupní napětí 12 V s maximálním proudem 1,2 A.
Takže buď je něco špatně s tímhle panelem, nebo mým multimetrem, nebo se změnil popis zboží. Dobré zprávy! Změnili popis zboží a ten můj pořádně nefunguje. Jak starý tak nový popis uvádí 12V 10W panel. Přesně proto nemažu staré e-maily. Podívejme: zhruba před hodinou se to celé znovu zapnulo asi tak na půl minuty. Možná, že panel přerušovaně nabil baterii aspoň tak, aby zvládla alespoň 38 sekund provozu. A trvalo to jen maličko přes dvě hodiny. Hádejte co: dneska je zataženo. Takže si nejsem jistá, jestli ten (pravděpodobně poškozený) solární panel bude schopen vygenerovat dost šťávy, aby se vůbec něco dělo. Počkáme a uvidíme. Aktualizace: Nainstalovala jsem nový panel a vypadá to, že teď všechno funguje. Možná to celé zvadne, jakmile zajde slunce, ale počkám a uvidím.
Zajímavost: Ke sledování, zda je sestava online nebo offline používám integraci pingování v Home Assistantu. Průměrná doba odezvy tam a zpět je 102 ms. Ani super, ani hrozné.
Mám nové nálepky. Ne, nejsou na prodej, normálně je rozdávám na akcích apod. ALE chystal jsem se nějaké rozmístit po Finsbury Parku, abyste si je v případě zájmu mohli najít, ale moc fouká a nezůstaly by na místě. Brzy najdu nějakou alternativu… Nálepky Matt Gray zdarma. Jsou schované ve velké prodejně Sainsbury na ulici Haringey Green Lanes. Pokud se tam dostanete první, neberte je všechny, nechtě něco pro ostatní. Nechoďte moc daleko, někdo vás předběhne. Pokud je nevyzvednete dnes, předpokládám, že si je odnese personál. Mám s sebou taky ještě pár kousků nálepek navíc. Jestli je najdete, dejte mi vědět. Pokud se zrovna nenacházíte v blízkosti toho správného supermarketu: Kdykoli jsem na nějaké akci, nosím je s sebou. Jediné plánované akce, které mám v kalendáři jsou: Superbooth Berlin (jen jako návštěvník)
Pokud mě někde uvidíte, přijďte se pozdravit. Někdy nosím samolepky s sebou. (Ale radši zmiňte, že mě znáte z internetu, jinak se budu divit, kdo jste a odkud bych vás měl znát) Neprodávám je, protože by to bylo nehospodárné. Tyto kvalitní nálepky stojí zhruba 50 pencí za kus. Poštovné by stálo ještě jednou tolik. A ještě mnohem víc v přepočtu na můj čas, který bych strávil balením a zasíláním. A vím, že poptávka je relativně nízká; už několik let mám sotva používanou stránku s reklamním zbožím :D Našla se další! @user50 Nalezena v paralelním vesmíru?
Totální raketa od Strouda při dokonalé půl otočce na bránu. #DCU #MLS #MastodonFC #DCU #MLS #MastodonFC Je fakt těžký nevěřit tomu, že liga sudím říká, aby pomáhali Miami, když to není penalta. #DCU #MLS #mastodonfc #DCU #MLS #mastodonfc Asi nejlepší Piraniho hra v téhle sezóně, ale stejně se potřebuje zlepšit. Líbí se mi agresivní krok vystřídat ho za ofenzivně laděného hráče jako je Fletcher. #DCU #MLS #mastodonfc #DCU #MLS #mastodonfc Je úžasné, že #DCU mělo mít dva trestné kopy, ale nedostali ani jeden. Tohle je tak zmanipulovaný pro Miami #MLS #mastodonfc No, míč nejspíš nelže. Klich ztratil míč; otřesně. Nemůžeš vyhrát, když tvůj obránce hraje takhle nedbale. #DCU #MLS #mastodonfc #DCU #MLS #mastodonfc Totální kolaps. Sudí je očividně oslabili, ale posledních dvacet minut to byla hra týmu, který si nezaslouží vyhrát. #DCU #MLS #mastodonfc #DCU #MLS #mastodonfc
Jsem vážně zvědav, jak tenhle #DCU tým zareaguje na zápas, na který by bylo lepší zapomenout. Měli docela dobrý začátek a někdy se prostě hra nevydaří, ale postupem hry vypadali, jako by hráli úplně ve špatné lize. #MLS #mastodonfc #MLS #mastodonfc @user7 koho to zajímá, ať žije ženský hokejový tým Badgers! Hahaha
Na nějakou dobu poslední víkend zdarma. Příští týden v sobotu: Picocon v Londýně Velikonoční víkend: Eastercon 2024 v Telfordu. Pak následuje pár sobotních návštěv u klienta ve Swansea. Radši bych měl opravit nějaký motorky, nebo… Prokletá rezavá K1100! Je tu aspoň jeden šroubek, co není zadřenej?! Tak jsem konečně dostal ven baterii. Podařilo se mi ji vykroutit, aniž bych musel oddělat poslední potřebnej šroubek, ale bude potřeba to vyřešit. To bude úkol na zítřejší ráno. Už to skoro bude. Vyměněno za nový kus, už jen kousek černé izolačky, pro jistotu. Trochu jsem se posunul, ale kam vlastně? Haha, ne jeden ale tři! Úspěch! Už zbývá jen přišroubovat zpátky sedlo.
Nechávám si zkontrolovat oči, protože tu na to měli solidní nabídku a už nějakou dobu mě zlobí levé oko, takže by mi mohli říct, co se děje. Pokukuju po nových obroučkách, ty červené se mi vááážně líbí. Tak to vypadá, že ten duch, co vidím levým okem, není důvod k obavám. Ale taky teda potřebuju multifokální brýle. Aby ty čočky kombinovali obojí. Nejsou úplně multifokální, ale něco mezi jimi a „normálními“ brýlemi (netuším, jak se tomu v angličtině správně říká). Když mi to vysvětlovali, rozhodla jsem se vzít si ještě jedny, a to tyhle. @user36 Líbí se mi oboje, které jsi posílala, tyhle mají opravdu pěknou barvu… až mám chuť pořídit si nové 😂
@user37 Momentálně mám ve sbírce dvoje zelené, jedny modrofialové a jedny šeříkové do růžova. Ty poslední mám momentálně doma, ale většinou s sebou nosím alespoň dvoje. Měla jsem nutkání pořídit si sluneční brýle s dioptriemi, ale na tenhle účel se nedělají 😆 a jednou k narozeninám jsem si z rozmaru koupila zlaté pilotky. @user36 ty druhé jsou vážně pěkné! Hrozně ráda kupuju brýle…! Nikdy brýle nevyhazuju, jen jaksi prostě nemůžu ty ostatní najít?! Moje aktuální mají duhovou barvu, sluneční brýle potřebuju taky… ale když člověk potřebuje současně dioptrické, jsou hrozně škaredé 😂
Podnikat coby kreativní introvert na volné noze a zároveň si cenit soukromí by nemělo být problém, ale občas to problém je. Většina online zdrojů a koučů vám řekne, že máte s velkými (a zlými) technologickými společnostmi pracovat pomocí extrovertních metod. Dejte si reklamu sem, řiďte se algoritmem, podělte se o svoji osobnost. V tamté službě si udělejte verifikaci, buďte k dispozici 24 hodin denně, 7 dní v týdnu, odpovídejte na otázky pomocí videa, ve kterém budete vidět, odpovídejte okamžitě. Video, video, video. Je to pro mě rok změn. Nechci velkým technologickým společnostem cpát peníze, údaje a svou energii. Ani koučům, kteří mají jedno univerzální extrovertní řešení, které aplikují na každého. Zkoumám nové možnosti, jak podnikat, a současně bojuju s mým dlouho zažitým dojmem, že být úspěšný znamená muset věci dělat určitým způsobem. Držte mi palce! První kroky už mám za sebou.
S Facebookem jsem skončil, odstranil jsem ze svých webových stránek všechna sledování od společností Meta a Pinterest a zaříznul jsem soukromý účet na WhatsAppu. Včera jsem ze svých webových stránek odstranil taky poslední externí sledování, Google Analytics, a je to dobrý pocit. Nedávno jsem si předplatil evropský systém CRM, protože poskytuje lepší podporu GDPR, a během následujících pár týdnů tam přesunu své podnikání. Přesunul jsem směrování pošty na Proton a teď mám kompletní SPF, DKIM a DMARC, aniž bych musel platit Googlu za základní validaci e-mailu. Jelikož jsem taky fotograf, opravdu, opravdu rád čtu tvoje vlákno! Mentálně není snadné zmizet z komerčních sociálních médií, to dobře vím. Ale osvobodí to tvou mysl od hromady věcí 🚀 Tohle se tak dobře čte – blahopřeju!
Čeká mě podobná situace. Budu potřebovat nové webové stránky a dělám si seznam požadavků na přístupnost a soukromí (takže žádný Google Analytics apod.) a zkoumám, jak využít standard Signalu na videohovory; bude to chtít opravdu hodně poučit klienty! - ale myslím, že to stojí za to. @user4 @user3 To zmákneš! A rád s vámi nasdílím své postřehy. Webové stránky: podívejte se na @user5. Vypadá to jednoduše, vzhled je skvělý a je to opensource. Před příštím obnovením přehodím jedny ze svých stránek. Signal: Mrkni na cal.com. Je to opensource služba kalendáře s integracemi plánování videohovorů pomocí Element call, JITSI apod. Podporují taky Signal, ale zatím jsem nezkoušel, zda text nebo video. Je to opensource služba kalendáře s integracemi plánování videohovorů pomocí Element call, JITSI apod. Podporují taky Signal, ale zatím jsem nezkoušel, zda text nebo video. Můžu doporučit @user6. E2EE, decentralizované, open source.
Ooo, moc děkuju!!! Opravdu si toho vážím!! 🙏 🙏 nebojte se napsat, kdybyste jste narazil na nějaké potíže. Možná je dokážeme společně vyřešit Jasně, ozvu se! Momentálně používám Nextcloud; pro rodiny nebo profi verze je obecně dobrý první krok
Je tady někdo na opravu podlahy v kuchyni, takže budu předstírat, že mám pořád ještě práci a pracuju doma, zatímco budu editovat Too Hot to Handle. Pokud se mi teda povede otevřít ten posranej soubor. (Vysrat se na One Drive.) *hackerský hlas* Jsem tam. A on zrovna začne superhlasitě vrtat. Jééj. Připadá mi až nepříjemně pasivně agresivní pustit si čističku vzduchu na maximum, ale cítím ve vzduchu piliny, takže by se to dalo ospravedlnit, i kdyby nebyl proti nošení roušek. A já se přece potřebuju chránit, že??? Chtěla bych se vrátit do postele, ale dokud tady bude, nejde to. Na druhou stranu, editování kapitoly 4 je konečně hotové! Kapitola pět je hodně dlouhá a tak kurevsky úzkostná. Joooo, tohle je paráda. Právě dělám „najít a nahradit“ … ➡️ na symbolu výpustky a v téhle kapitole je jich 54 😅
Ale ne, stojím si za tím. Nejpřirozenější řeč je přerušovaná, hlavně když lidmi cloumají emoce. Ten člověk, co opravuje podlahu, zrovna vysává, tak snad už bude končit. Šel ven, aby (teda podle těch zvuků) něco nařezal. Tak jsem potají nakoukla, jak to pokračuje. Je to ještě na dlouho :( Z páté kapitoly zbývá 7 stran. Pořád je to moje nejoblíbenější kapitola a vypadá to velmi dobře – většinou změny formátování a pár velmi drobných úprav do činného rodu a pro lepší výstižnost. Celkem by se mi ale hodila pauza a šálek čaje a ten chlap mi pořád ještě pracuje v kuchyni. Zrovna začal znovu vysávat. Doufám, že to je dobré znamení. Opravář kuchyňských podlah je pryč!
Říkal mi, že udělal cenovou nabídku na celou podlahu, ale majitelé šli do toho nejlevnějšího řešení a zaplatili jen za kousek u dveří, kde už se to rozpadalo. Je to teď mnohem lepší. Teď už jen větrám dům a čistička vzduchu běží v kuchyni, zatímco si užívám šálek čaje v zahradě!
Nejlepší na „The Stack“ od firmy Hugging Face je, že (většina) hodně úložišť, která mi nabízí, jsou (a vždycky byla) úložiště soukromá. No, tak se zdá, že mám stížnost ohledně GDPR I když, jak to teď znovu kontroluju, několik těch úložišť bylo odstraněno… dokonce před lety Například… Buď bylo nějaké časové okno, v kterých jsem měl nastavena jako veřejná, nebo se stalo něco jiného. Nejsou tam všechna moje soukromá úložiště. @user42 to je velmi zajímavé, protože se tu píše, že můj poslední veřejný příspěvek na blog proběhl v roce 2022, ale jsem si jistý, že toto úložiště bylo soukromé už několik let
Zrovna jsem při nástupu na mezinárodní let z letiště IAH v Houstonu narazil na systém rozpoznávání obličeje. Zřejmě to nějak souvisí s celnicí?? Říkali, že to není povinné, takže jsem je donutil to pozastavit a nechat mě „nastoupit manuálně“ Nutno zmínit, že to, že to není povinné, mi řekli až potom, co jsem se ozval a výslovně se na to zeptal •_• @user18 a s čím že to tvůj obličej porovnává? @user19 můžu jen hádat, že s fotkou na mém vízu nebo v pasu. Měl jsem dávat větší pozor.
Je to moje vůbec první návštěva zubaře kvůli korunce: Dneska příprava, za dva týdny nasazení. Trénuju pořádné otevírání pusy. No, tak to bylo opravdu hodně broušení. Pahýlek i já jsme doma a teď, když už jsme si dali pár hrnků čaje, se cítíme líp. Za dva týdny znovu na dodělání. Nebo ne. Zubaři se nelíbilo, jak korunka sedí, a to i poté, co se v ní pošťoural a zbrousil ji. Takže mi vzali nové otisky a nechají udělat novou korunku. Pahýlkova korunovace se odkládá. Tak jedem znovu. Na zítřek mi zrušili schůzku, takže Pahýlkova korunovace proběhne až na další pokus. Pahýlek byl korunován. Pozdravte krále Pahýlka. @user34 Skoro slyším tu fanfáru. @user35 Popravdě, po poslední návštěvě jsem si nechtěla dělat zbytečné naděje.
Teď už si jen musím zvyknout na ten podivně hladký zub, abych do něj přestala neustále šťouchat jazykem. @user34 Já jsem tomu nemohla odolat a trvalo mi několik dní, než jsem přestala jazykem do zubu šťouchat.
Tak jsem dneska letěla v tomto. první stížnost: potřebujeme nějaké roztomilé palubní deníky. černá je nudná, růžová ani není růžová, je to lososová. Chtěla jsem létat už od dětství. A dnes se mi to splnilo… Dneska jsem pilotovala letadlo. Vlastně to pořád ještě zpracovávám. Data z FlightAware. Pokusím se dát to znovu příští sobotu. Počasí sice zatím nevypadá dobře, ale je teprve pondělí. Tak už se začínají projevovat výzvy. Pravděpodobně budu mít DOST velký problém získat zdravotní potvrzení kvůli názoru FAA na některé léky. Není to nemožné, ale bude to trvat VELMI dlouho a bude to vyžadovat HODNĚ práce navíc. Ačkoli je to deprimující, je to jen další problém k vyřešení a zatím se *opravdu* zdá být řešitelný. Akorát za cenu obrovských časových a peněžních výdajů.
Pokud by vás zajímalo, jakým výzvám čelím. FAA není fanouškem ADHD. Rozhodně nezískáte zdravotní potvrzení, pokud na to berete léky. Pokud někdy dostanu příležitost mít vlastní poznávací číslo na ocasu letadla, můžete si BÝT JISTÍ, že to bude nějaká variace na N1337_, kde _ bude libovolný finální znak abecedy, který bude volný. Samozřejmě, že když jsem pryč, bude svítit slunce, lol. Je to syčák. Potřebuju zase do vzduchu. A počasí si dělá, co chce. Vítejte v soukromém letectví 😜 Začínám mít pocit, že letectví sleduje dost konzervativně na základě nějakých reklam, o kterých YouTube rozhodl, že bych je měla vidět, videí, které mi doporučují, a komentářů, které čtu. Když se počasí umoudří, v sobotu budu zase létat. A navíc, našla jsem růžový palubní deník.
Veselé sobotní ráno. Dneska jsem dokázala tohle ^_^ #TeaganAir Je to v palubním deníku a oficiální. Mám 2,3 hodiny ^_^ #TeaganAir Kdybych měla popsat, jaké to je pilotovat malé letadlo, řekla bych, že je to jako kombinace motorky/čtyřkolky a lodi, jen 1200 metrů nad zemí Na zemi věci naberou na obrátkách velmi rychle. Na zemi je určitá míra nestability, proto ta motorka/čtyřkolka. No a kdybyste to nevěděli, na zemi řídíte letadlo nohama a ne kniplem. Pedály směrovky a brzdy. Není to auto. Ve vzduchu to kodrcá a houpe a je to jako sedět v lodi na vodě. Sice to řídíte, ale občas vás vlna trochu pošťouchne, takže se musíte trochu obrnit proti mořské nemoci, akorát že ve vzduchu. A ještě jeden náhodný postřeh:
Létání je fyzicky náročné. Dneska mě *bolí* záda a nohy, jako kdybych byla v posilovně. Tohle není jako poskakovat v autě při nedělní projížďce. Podle mého nově získaného názoru je to spíš sport než výletní plavba. Veselou sobotu, miláčkové. Vítejte ve výšce 1200 metrů. Zítra půjdeme zase nahoru a budeme dělat pokles vztlaku a pomalý let. Dnes to bylo trochu neklidné, ale super zábava. Dělali jsme pomalý let a ztrátu vztlaku. V jedné chvíli jsme měli rychlost vůči zemi 25 kilometrů za hodinu a rychlost letu 105. Byl krásný jasný den, ve výšce trochu mlhavo, ale stejně krásně. Záznam dat z FlightAware. #TeaganAir #pilot #flying #pa28 #PilotTraining Je to vážně jako chodit do posilovny. Nakonec jsem si dneska 2 hodinky zdřímla (zrovna se probouzím), protože jsem byla fyzicky unavená. Vážně jsem bolavá, hlavně nohy. Dneska to bylo HODNĚ o pravé směrovce.
Potřebuju letecká sluchátka. Ó ano, levnější verze bude stačit (699 $) Výcvik na zemi začíná nadějně Ajaj A další Tahle měla jen 1 otázku. Rádi říkají „To může být nevratné“ namísto toho, aby řekli „Tohleto vás zabije“ #spins #stalls #PilotTraining #Flying #TeaganAir #GroundSchool Tahle lekce měla jen 2 otázky, ale super :) Jsem zhruba v polovině první výukové jednotky Pro ty zvědavé, celkem je to 11 výukových jednotek. #PilotTraining #Flying #TeaganAir #GroundSchool Kruci, jo, konec 1. výukové jednotky. Pokazila jsem vláknování, takže tohle by měla být součást megavlákna tady. Pěknou neděli, Dneska jsem dokončila svůj první přespolní let (let delší než 50 námořních mil = 93 kilometrů). Letěli jsme z Masonu (Michigan) do Sturgisu (Michigan) a zpět. #PilotTraining #Flying #TeaganAir #PA28 #Pilot #FlightSchool #CrossCountryFlight Neděle pokračuje
Tohle jsem letěla ručně, bez použití autopilota #PilotTraining #Flying #TeaganAir #PA28 #Pilot #FlightSchool Neděle pokračuje: Tabulka VFR toho letu Pěknou sobotu, miláčkové. Minulý týden počasí nespolupracovalo, takže dneska konečně znovu. Návrat ze ztráty vztlaku při vysokém výkonu, návrat ze ztráty vztlaku při nízkém výkonu, pomalý let, simulované selhání motoru (!), práce na okruhu, 3 přistání s malou dopomocí a 1 přerušené přistání. Nemůžu si na nic z toho stěžovat ^_^ #TeaganAir #PilotTraining #FlightSchool #Stalls #PA28 #Piper #Flying Sobota pokračuje: Záznam z FlightAware Milánkové a miláčkové, Tento víkend mám napilno. 🚨 mimořádné zprávy: Teagan dnes úplně sama přistála s letadlem! Fotky jsou ze soboty, po našem posledním pokusu jsem skončila s píchlou pneumatikou. #TeaganAir #FlightTraining #Flying #PilotTraining #FlightSchool #PA28 Prázdná pneumatika a šprtka
Používám pro jeden projekt Tailwind, s velkou nechutí abych řekl pravdu, přijde mi, že naučit se css by bylo jednodušší. je to tak trochu na hovno asi bych to měl přestat vytrubovat, ale tahle knihovna komponent tailwindu ukazující, jak špatné je výchozí nastavení tailwindu, mi přijde k pokukání víte, co má sémantické názvy tříd? css a názvy tříd nepotřebujete na to ani knihovnu nebo něco ty vtípky se dělají úplně samy „zjednodušte to, sémantické třídy jednoduše pomocí dvou knihoven a nástroje pro sestavení“ „hned budu zpátky, šéfe, jen aktualizuju výplň v odstavcích“ @user47 neeeeeeeeeeeeeee 🤣 Co je tohle, Bootstrap?! @user48 Bootstrap by byl oproti tailwindu docela úleva
Tento měsíc se snažím o 100 tisíc metrů a myslím, že se mi to povede. Zajímalo by mě, jestli by bylo možné udělat v roce 2024 milion metrů? 🤔 #peloton 🤔 #peloton Jo, dám milión. Že je to reálný cíl víš tehdy, když máš tabulku, ve které ho sleduješ. Mám za sebou další měsíc a pořád se držím před plánem. #veslovani #peloton #rowing #peloton Aktualizace po čtvrt roce… předbíhám plán! @user20 takže každý den odvesluješ minimálně 2,8 km? Na ergometru nebo na vodě? @user21 Vesluju jenom ve všední dny, takže průměrně zatím dělám něco málo přes 5 kiláků za všední den. Různě si to rozkládám. Na ERG.
moje steláže se zvětšují. už jsou vlastně sakra velké lol nový rekord. to znamená jen jediné… přejít na hotovost, už žádná marže. Pojďme potopit první týden nového roku hohooooooo!! lol lol tak pojď nok, 3,74 $ pojďme. hohooooo 2× když se svezu na velkých $ 4,25-,35 vezmu si víc lol jeeeee! tak pojď $sqqq. nafukuje se mi peněženka lol nic mi nedělá větší radost, než když Elon Musk ztrácí peníze. $tslq $tslq zajímalo by mě, jestli by pozastavili twitter, kdybych napsal, že jím mám naditou tašku lol
Vypadá to, že v původním Super Mario Makeru jsou jen dvě úrovně, které ještě nikdo nedohrál lol Edit: teď už jen 1. Už zbývá jen „Trimming the Herbs“ a popravdě nevím, jestli to někdy někdo dohraje. Ta úroveň je absurdní. Poslední edit: tak se z té úrovně vyklubal nástrojově asistovaný upload, což v té době nikdo nepovažoval za možné, ale očividně to tak bylo! Ale lidi to nevzdali a nakonec tu úroveň dohráli! https://fgc.network/objects/0f1b42c6-cbb1-49bb-91f5-db81bc71ea14 https://fgc.network/objects/0f1b42c6-cbb1-49bb-91f5-db81bc71ea14 Díval jsem se na pár docela čistých pokusů a… jako člověk, co odehrál hromady docela dost těžkých her Mario, když pominu všechno ostatní, tak grindování Trimming the Herbs (poslední nedohraná úroveň) vypadá naprosto zničující.
A nakonec se ukáže, že tahle úroveň byla přece jen nahraná pomocí TAS, takže se to vlastně nepočítá a už vyhlásili vítězství. Popravdě je to dost odrazující, ale GG lidem, kteří do toho okamžiku měli odehrané všechno. Odpočívej v pokoji Super Mario Maker 1 A za pět minut dvanáct v podstatě někdo opravdu dohrál úroveň Trimming the Herbs! Opravdu působivé. @user1 Nemůžu uvěřit, že takto těžká úroveň, kterou trvalo tak dlouho úspěšně dokončit, je dlouhá jen 17 sekund!
tak jo, pojďme! česneku se daří dobře (alespoň tomu jarnímu, ten zimní je z nějakého důvodu mnohem víc nedorostlý) letošní pořadí sadby pooral jsem svá pole všechna rajčata klíčí. Byl jsem trochu nervózní, že půjdou příliš do výšky, tak jsem za 50 $ koupil dlouhou sadu pěstebních světel, ale trochu mi připadá, že dělám tu Prattchetovskou věc s botama, kdy jsem měl raději zacálovat opravdové pěstební osvětlení, místo abych se spokojil s levnou alternativou radost pohledět! dokončil jsem oplocení proti králíkům. Je zapuštěné 15 centimetrů do země a vážně očekávám, že to nepustí králíky dovnitř. Přesouvám ty nejlepší sazeničky rajčat do větších nádob. Zapařil jsem půlku hlávkových salátů a rokety k smrti plastovým krytem, ale kromě této výjimky si sazenice vedou opravdu skvěle! dneska něco vysadím tady to je – ředkev, hořčice, salát, špenát a brukev čínská
Obnovuju veškerou zeminu v sadbovačích, které jsem použil minulý rok a začínám sázet tykvovité rostliny. Z půlky je to použitá zemina co kamarádovi zbyla po odplevelení a z půlky ornice ze záhonu mých rodičů.
Čas začít bourat ložnici. Poslední místnost v domě, která zatím absolvovala jenom rychlou, drobnou změnu dekorace. Odstranit otřesný elektrický krb s ohništěm. Obezdít komín, vyměnit hnědou omítku a stěrku. Postavit vlastní šatní skříň. Vždycky začínáme hrubým náčrtem tužkou… Špinavou část máme úspěšně za sebou. V zadní části kouřovodu jsme našli pár mrtvých ptáků, opravdu vysušených :( Připraveno na příští týden pro štukatéra Na ten postranní výklenek jsem vážně pyšný Sem přijde vložit nová šatní skříň (ne že bychom ji začali už alespoň navrhovat 🙈) Óóó, podívejte, co jsme našli za radiátorem! A dokonce jsme nezapomněli přidat roztomilý malý průduch, aby komín nezůstával vlhký Kominík udělal zastřešení a zakrytování. Teď by tam mělo být pro havrany, co tam rádi hnízdí 🪺, trochu bezpečněji.
Štukatér má hotovo. Zítra položíme podlahu! Korkový podklad je položený, na vysavač jsme si vyrobili extraktor pilin z ruličky od toaletního papíru 😂 Kus podlahy vyřízený a připravený k položení. Dáváme si jen pauzu na čaj Ach jo. Dneska to šlo pomalu kvůli vážně náročného sekání okolo zárubní dveří, když jsme se snažili dosáhnout plynulého přechodu do chodby (kde se taky provádí pokládka). @user45@twitter.com mě proklíná @user45@twitter.com mě proklíná Máme hotovo, ale jsme zničení! Třešničkou na dortu byly otřesné pokyny k sestavení nové postele. Dnes večer se nám bude spát skvěle! Pořád ještě chybí dodělat podlahu chodby a veškeré podlahové lišty. Příští měsíc přijde dekoratér interiérů, takže zatím budeme mít jen holou šik omítku Troška toho večerního kutilství na vyřezávání/vysekávání spodních částí zárubní, pod které chceme hezky zasadit podlahovou krytinu. Korkový podklad v chodbě je taky položený
Včera jsme dokončili podlahu na chodbě! Dnes ráno jsme vstávali v 5, abychom z Heathrow vyzvedli Věc 1, pak zdřímnutí a nakonec rovnou na chodbu. Podlahové lišty jsou hotové. Až lepidlo zaschne, zbývá tmelení
Představte si velmi dlouho webovou stránku s mnoha sekcemi (např. jednostránková HTML specifikace). Pokud si uživatel vyžádá určitou sekci (např. strana.html#sekce7), co kdyby webový server danou sekci streamoval jako první a teprve poté sekce zbývající? Pořadí streamu: 1. začátek HTML dokumentu až po <body> 2. HTML pro sekci 7 3. HTML pro sekce 1, 2, 3 atd. Prohlížeč by pak na webové stránce zajistil vložení sekcí 1 až 6 *nad* sekci 7. Dává to smysl? Bylo by to užitečné? Cílem je mít odkazovanou sekci (#sekce7) vykreslenou co nejrychleji, aniž by bylo potřeba znovu věci implementovat pomocí JavaScriptu. Chci prostě jen mít superdlouhý HTML dokument, ale pořád mít odkazované sekce vykreslené co nejrychleji. Mělo by to fungovat se samotným HTML.
Obsah by šel takto streamovat a pak by prohlížeč vložil každý <contents> do jeho <div>. Streamoval by se mimo pořadí, ale prohlížeč by HTML dokument sestavil tak, jako by se streamoval postupně ve správném pořadí. @user22 Dokumenty takto můžeš reorganizovat i bez JS. I když, pokud chceš, aby server něco dělal, nemůžeš použít zatřiďovací část URL. Můžeš ale použít parametry hledání řetězce dotazu, abys dal serveru vědět, kterou sekci chceš jako první. Ohledně reorganizace částí máš na výběr: 1. Použít CSS 2. Použít šablonu se sloty
@user23 Ano. Problém je, že vizuální pořadí (to, co vidí uživatel) neodpovídá pořadí DOM. Mohlo by být užitečné, kdyby existovala HTML funkce, která by umožňovala streamování mimo pořadí, ale prohlížeč by pak seřadil obsah v DOM do správného pořadí. Ale ten přístup se sloty vypadá slibně. Vyzkouším to. @user22 aha, ty chceš, aby pořadí DOM opravil prohlížeč? @user23 Ano, to byl plán. Sekce 7 by se streamovala jako první vyloženě proto, aby se uživateli zobrazila co nejdříve. Pokud by to šlo udělat, aniž by to ovlivnilo pořadí DOM, bylo by to super, aby prohlížeč zajistil, že výsledné pořadí DOM odpovídá vizuálnímu pořadí.
Jinými slovy, streamovat sekci 7 jako první, ale konečný výsledek (DOM i vizuální) by byl takový, jako by se všechny sekce streamovaly v pořadí. @user22 @user23 Podívej se na PHOOOS bez JS: https://github.com/niutech/phooos
zkouším dělat miniatury předělal jsem hlavu! kneadatite (green stuff) si vážně užívám, je to jako modelovat ze žvýkačky, ale zvyknete si na to a jakmile vytvrdne, je pevný a flexibilní další miniatury anatomicky přesná zelená M&M @user26 je to kus. TU miluju* @user27 hehe, díky user26
Teď musím rychle zmínit název reaktoru, protože byl považován za instalaci s nulovou spotřebou energie. Víte, jaderný reaktor s nulovou spotřebou je schopný udržovat stabilní řetězovou reakci štěpení, aniž by se výrazně zvýšila nebo snížila reakční rychlost. Tento typ instalace je nezbytný k získání praktické zkušenosti s provozem reaktoru, ovšem není-li udržována křehká rovnováha, může být i tak smrtící.
A přesně proto nemůžete věřit, že budou média v rámci zpravodajství informovat férově nebo přesně. I přesto si ale myslím, že mainstreamová média mají určitou hodnotu. To, že jsou předpojatá a přehánějí, ještě neznamená, že jim nemůžeme věřit vůbec. Pořád ještě je spousta užitečných informací, které z těchto zdrojů můžete získat. Jen je potřeba vědět, jak ty informace správně analyzovat. To samé není nutně pravda o alternativních médiích, menších společnostech nebo dokonce jednotlivcích, kteří zprávy komentují na stránkách, jako je YouTube nebo Facebook.
Baterie je v pořádku. Teď vidíme, že integrovaný obvod se odlomil z desky plošných spojů. Vidíme stav toho integrovaného obvodu. Tenhle spoj vede sem. Tenhle spoj je poškozený.
Hustá vrstva mraků bránila slunečním paprskům dopadat na povrch Země. Země prošla globálním zaledněním známým jako Sněhová koule. To způsobilo další celosvětové masové vyhynutí. Pod ledovou pokrývkou však nějaký život přece jen opět přežil.
DOBRÁ JÍZDA Pokrok lidstva nikdy ani na okamžik nepřestal – v těžkých časech znovu rosteme a přizpůsobujeme se. Města tak nikdy neprosperovala jako v dnešní době a náš technický pokrok je na vzestupu. S naším posledním objevem Ignniatu lidstvo kdysi raketově překonalo svůj vrchol; ten nejvyšší však musí být ještě dosažen. Tato milost nově nalezeného poznání by se dala popsat pouze jako boží zásah – my, lidstvo budeme moci obdarovat bohy naší přítomností v jejich sídle v oblacích. Každý si ve společnosti Karascene mohl vyzkoušet Ignniat a my v tomto nerostu cítíme velký potenciál – nebojte se, Ignniat nebyl označen, že má vedlejší účinky nebo že se špatně těží, má rozhodně větší šanci – 14. LEDNA 2543, 22:26​​.
Klik. Stejný stream se opakoval v den, kdy byl zničen svět. Táta vždycky ten kanál vypínal, když jsem nebyla schopna od toho odtrhnout oči. Zachmuřená tvář, kterou mi ukazoval, zajistila pocit drásající žaludek, který se vždy vynořil z hlubin – vždycky se cítím špatně, když to hraje, ale otevře to vrátka tolika vzpomínkám; i když ty moc dobré nebyly. S povzdechem jsem se pomalu zvedla a musela jsem si vyčistit hlavu. Jeho smutná nálada zůstala a já jsem se mu snažila pravidelně pomoct jeho náladu zlepšit a aspoň trošku mu udělat radost, ale dnes už jsem utahaná.
Když se přibližuju ke dveřím, kráčím poměrně pomalu a hlasitě zavolám na tátu. „Jdu na chvilku ven, večeře je v lednici.“ Nikdo neodpovídá. Zarazím se. Obvykle mě však slyšívá, asi bude v pořádku. Pomalu za sebou zavírám dveře, a když se dveře úplně zavřou, znovu si s úlevou oddechnu. Skoro zapomenu a pokládám ruku na studený kovový skener zamykající dveře. Pokud měl tento byt právě něco, byla to pokročilá technika, ale znovu říkám; většina míst měla vynikající technické vybavení – bylo to už dlouho, kdy někdo používal nějaké jiné vybavení.
Má dlouhá očekávaná procházka se stala chladnou a deštivou nocí – prozkoumávat město Paltricus bylo privilegiem pro ty, kteří bezpečně unikli mutaci nebo měli čisté štěstí. Městská noc byla nádherná, osvětlená zářivými hvězdami, které svítily již po tisíce let. Na velké vzdálené obloze se musí každý cítit osaměle. Paltricus bylo krásné místo, ale připadal mi spíš jako klec než jako luxusní místo k životu. Většina budov až po okraj zaplněná byty, domy a jakákoliv další budova dokázala pojmout obyvatele, a díky Ignniatu měla většina budov stovky pater. Nerost, který uspokojil technické požadavky i architekturu, byl skvělým nerostem, který rozšířil základy našeho způsobu žití. Veřejnost však toho o tomto nerostu o moc víc neví, hlavně proto, že informace o něm jsou drženy dost pevně pod pokličkou.
Zbavila jsem se temných myšlenek a našla jsem si cestu ke své oblíbené kávě; většina lidí se tomuto místu vyhýbá, protože se šířily fámy, že se v této oblasti našla závada, což byl způsob, jakým společnost označovala ty, kteří se virem nakazili. Nikdy mě to neznepokojilo, celý život jsem měla neuvěřitelné štěstí a navíc je majitel skvělý chlap. Kdo by chtěl prošvihnout kávu zdarma výměnou za pokec pozdě v noci?
Když jsem vešla dovnitř, mé nepohodlí rozptýlil hlasitý zvonek a vůně čerstvě uvařené kávy, která mi naplnila plíce. Anton, který podnik vlastnil, byl samozřejmě také osobou za pultem – bylo tu prakticky prázdno, kromě několika lidí vzadu. Přicházím k pultu, nohy unavené od dlouhé procházky, padnu na jednu ze stoliček a zívnu. Všimla jsem si, že Anton díkybohu přináší to, co si obvykle dávám. „Ahoj Lilith, dlouhá noc?“ Jeho chraplavý hlas se ozýval ve fraktálech mého mozku, „nějak tak,“ odpověděla jsem slabě, každou sekundou stále unavenější.
Připravena zbavit se své únavy jsem si dala několik doušků přede mnou postavené kávy. „Kšefty od té události stále nejdou?“ Mluvila jsem tiše, abych neděsila zákazníky, kteří Antonovi ještě zbyli. Přikývl a hadrem očistil sklenici – technicky vzato je toto místo barem, ale nikdy jsem sem nepřišla na drink. Vzadu bylo slyšet nějaké mumlání, ale dnes byly konverzační výměny mezi mnou a Antonem vesměs celkem krátké. Zamávala jsem mu na rozloučenou a odešla jsem s trochu více energie než předtím.
Potulování se temnými ulicemi pozdě v noci nebylo obvykle tou nejlepší volbou, ale upřímně, bylo to lepší než zůstat v tom dusném bytě; kruci, víc než svoji hudbu byli většinou slyšet sousedi, jak souloží. Rychle jsem si hluboce povzdechla a vrátila svůj pohled na chodník před sebou – asi se vydám směrem k Alově zastavárně; prostě na místo, kde jen tak pro zábavu najdu zajímavě vypadající veteš. Hned jsme zalitovala, když jsem hned za sebou zaslechla kroky. Možná to přeháním, ale nikdo se tady nepoflakuje, pokud se nechce nechat přepadnout nebo zmlátit. To byly oblíbené aktivity mafie a gangů…
Není to legrační? Až polovina pracovních sil je nadbytečná a my se nedokážeme oprostit od toho, abychom si navzájem ubližovali. Zrychlila jsem, Alův obchod byl za rohem a uvnitř mi bude dobře. Když jsem stála před jasně zářícím nápisem „Albornova zastavárna!“, pohledem za sebe jsem se ujistila, že mě už nikdo nepronásleduje. Pomalejšími kroky jsem vešla dovnitř – toto místo vypadalo spíše jako úkryt, protože Alborn často přijímal lidi, kteří byli zmutováni a do Paltrica se dostávali tajně. Otevřela jsem dveře a světla byla zhasnutá, což je divné – nebyl tam žádný Al. Žádní uprchlíci. Nic. Něco zde nesedělo.
Nepozorovaně jsem zamířila do zadní části obchodu a za kovovou mříží, kterou šlo několika škubnutím vytrhnout, bylo slyšet mumlání a mluvení. Vlézt do větracího otvoru bylo pro mě právě teď nejbezpečnější a nejtišší možností, a když jsem potrubím prolézala dál, zaslechla jsem rozhovory mezi podivně oblečenými muži. Uvnitř jsem si všimla Ala, spoutaného řetězem. Postě ho nakonec načapali.
Alborn byl skvělý chlapík, ale toto vypadalo vážně. Není potřeba se nad někým povyšovat, zvlášť když se zdá, že se právě dostal do problémů se všemi úřady ve městě. Přesto jsem se toho pocitu nemohla stále zbavit. Potichu jsem si povzdechla, pomalu odchýlila mřížku pod sebou a skočila dolů do tiché místnosti. „Pšt. Ale. Ale!“ Zašeptala jsem, až mírně zaječela, protože neodpovídal. „Lilith? Co tady děláš…? Musíš hned zmizet, nebo tě chytí.“
Kurňa, řekla jsem si pro sebe. Když jsem se pokoušela uvolnit řetěz, který měl kolem ovinutý kolem paží, hlasy se začaly přibližovat a kroky bylo slyšet stále hlasitěji. „Rychle! Vrať se do větracího otvoru a zmiz. A nevracej se. Jestli se znovu potkáme, v tomto městě to nebude.“ Řekl to rychle a záblesk paniky v jeho tváři mým nervům vůbec nepomohl. Dala jsem na jeho radu. Nedokázala jsem se přinutit zůstat déle. Sakra, Ale. Vylezla jsem z ventilace a rychle běžela; trochu to bolelo ztratit takového neocenitelného přítele. Přemisťují ho do… jiného města? Tolik věcí mi prolétlo mírně roztěkanou hlavou a většinou jsem byla naštvaná, ale zároveň smutná. Provedla jsem hodně výzkumů o různých městech a hlavní město nakažených, Alcatraz, který pojmenovali po věznici – podle toho, co jsem četla, svému názvu docela odpovídal. Nemluvě o tom, že ti, co nezmutovali, odřízli všechna zbývající spojení s infikovanou pevninou, bylo to… tragické.
Cesta domů proběhla v tichosti, ale přitom byla hlasitá. Myšlenky, které nakazily můj mozek, tak rezonovaly, a několikrát se objevila i lítost, že jsem nezůstala a nepomohla. Konečně jsem dorazila domů, málem mě ta děsná chůze ve změti rachotu z oblohy dohnala k slzám, bouřlivé dunění vyděsilo občas každého člověka. Táta už na gauči vytuhl. Byla tam nějaká repríza staršího filmu, pravděpodobně 10–12 let starého; s povzdechem jsem se tiše vplížila zpátky do svého pokoje. Padla jsem do postele a dlouho jsem nedokázala udržet oči otevřené. Netrvalo dlouho a přikradl se ke mně spánek. VÝBUCH 19. ledna ​​2543, 14:34.
Dny ubíhaly tak rychle, že jsme si to ani nestačila uvědomovat. Uběhlo pár dní, co Alborna odvezli – kam, to jsem netušila, ale věděla jsem, že někam ho odvezli. Ty šaty mi připadaly povědomé, ale vůbec mě to na první pohled nenapadlo. Povzdechla jsem si a položila ruce na systém před sebou, který červeně a fialově zářil – mohla by jsem prolomit zabezpečení. To místo není daleko a pochybuji, že by přijali nějaká opatření… No možná bych neměla. Samozřejmě, proti vší morálce se mé prsty pohybovaly, aniž bych o tom přemýšlela, a vyskočilo na mě několik obrazovek; bože to jsem ale dobrá. Na několika webových stránkách jsem byla docela oblíbená, označovali mě jako „přízrak“ – WRAITH. To bylo docela chytlavé jméno. Přiznávám, že na všech webech používám jméno WR417H, ale je fajn si myslet, že s tím přišla veřejnost.
Přesunula jsme záběry z kamer na své mobilní zařízení a s napětím všechny z nich sledovala. Nic. Bylo to, jako by tam nikdy nebyli. To nedává smysl. Kamery byly perfektně zabezpečené, a to i se vzdáleným přístupem. Jak…? Hernajs. Rozzlobeně jsem stála a byla připravena zbavit se některých myšlenek – přešla jsem místnost, nazula si boty a vzala si klíče. „Brzo se vrátím, tati." Ticho. Nu což, obvykle neodpovídal, stejně byl asi zaneprázdněn něčím důležitějším, než jsem já. Rychle jsem vyrazila z bytu a přitom mi po zádech projelo chvění; divné. Ignorovala jsem ten pocit. Měla jsem sto chutí zamířit k Alovi a trochu to tam prozkoumat, ale moje nohy směřovaly k Antonovu malému baru – docela klidné místo a rozhodně jsem potřebovala si s někým promluvit. Kdo je lepší než barman, který vám něco dluží?
Občas bývalo u Antona dost rušno; bylo rušno a nové tváře, které jsem nikdy předtím neviděla – Anton býval většinou jediným pracovníkem, takže bylo jasné, že musí být pěkně vystresovaný. „Ahoj barmane, dones mi kávu.“ Záměrně jsem to řekla nižším tónem, abych ho trochu rozhodila, malé uchechtnutí mi však uniklo, když jsem viděla jeho úlevný povzdech poté, co se rychle otočil. „Bože, Lilith, to mi nedělej…“, řekl tiše a očividně unavený. „Zdá se, že máš hodně práce… potřebuješ pomoct? Vypadá to, že je tady víc než hodně lidí.“ Ne že bych se hrnula do toho pomáhat s těmi opilci, ale mám špatný pocit, když vidím, že ten chlap tady pracuje sám. „Ty bys mohla? Zaplatím ti, až…“, pronesl to s očima štěněte, které namířil přímo na mě. Pokročilá válečná taktika…
Převlékla jsem se do malé uniformy a trochu pomohla v baru; bylo to docela snadné, kromě toho neustálého flirtování a obtěžování od lidí v baru; ale upřímně mě to až tak netrápilo. Až skončí tato směna, promluvím si s Antonem. Pořád potřebuji dostat z hlavy Ala, i když vím, že i tak to u něj ještě prozkoumám, ale stejně…
Z Thassalinových čelistí vyšlehly plameny, čímž kolosální Thraki zapálil určitou část lesa, pak nad ním zakroužil a chvíli ji sledoval. Bylo divné, že když zpomalil, podivný křik za ním ustal. Thassalin zapomněl, že má na svých zádech cestující. „No tak, Tenuku, na Thraka se neměníš poprvé!“ „Můj vlastní let je velmi odlišný od toho, když mě náhle odtáhne obrovský růžový drak!“ „Není to tak špatné, ne, Kayeli?“ Kayel rozhodně nesouhlasil s Nyssi, vypadal méně černý než normálně a jeho drápy se zaryly do Thassalinových zad až tak, že způsobil, že Thraki krvácel, ale Thassalinovi to zjevně nevadilo. Jak už bylo řečeno, Thassalin si uvědomil, že své nové přátele vyděsil, a našel mýtinu, kde mohl přistát.
„OMLOUVÁM SE, ALE ZACHYTIL JSEM PACH. MUSEL JSEM SE S TÍM VYPOŘÁDAT!“ „Musel jsi nás také táhnout s sebou?“ Tenuk na něj vyštěkl, když slézal z Thassalinových zad a sklouzl po jeho ocase. „A nevzali jsme Retvika! Opustili jsme našeho velkého, silného a bojovného chlapa! Jak se k nám teď dostane?“ „On to zvládne…“ pronesla Nyssi. „Retvik je sice pomalý, ale není hloupý.“ „Jo, ale umí Retvik řídit?“ Nyssi zamrkala a otočila se zpět k Tenukovi. „Samozřejmě že umí řídit.“ „Viděl jsi už někdy Retvika řídit vozidlo? Nemá náklaďák, jako máš ty, ani jsem ho neviděla řídit něco jako to malé roztomilé autíčko, které má Kayel, a do práce začal jezdil autem jen proto, že nás stále vozíš DO práce ty. Má jen ten svůj bicykl.“
Přerušil je výbuch smíchu. Thassalina to náhle až moc pobavilo, ale nikdo nemohl přijít na to, čemu se vlastně směje. Thassalinovi trvalo trochu déle, než se uklidnil. „OMLOUVÁM SE, ALE PŘEDSTAVIL JSEM SI VAŠEHO VELKÉHO OBRNĚNÉHO PŘÍTELE NA MRŇAVÉM KOLE, TAKOVÉM, CO NORMÁLNĚ POUŽÍVALY TEMTHANSKÉ DĚTI. BYLO TO K POPUKÁNÍ! KÉŽ BYCH MĚL TELEPATICKÉ SCHOPNOSTI. JE TO ÚCHVATNÁ PŘEDSTAVA! ALE NEMŮŽU VÁM JI ZPROSTŘEDKOVAT!" Kayel se zahihňal, protože si uměl představit, jak to Thassalin myslí. „No, dobrá. Ale co jsi sebral a proč jsi tak rychle odletěl?“
Thassalin zavrčel, vzlétl a na krátkou chvíli zmizel, pak se vrátil a shodil před Nyssi mršinu. Byl to Orothrack, velmi vzácný, zlatobílý dračí tvor. Chyběla však jeho hlava. „DALŠÍ MRTVÝ. SLYŠÍM JEJICH NÁŘEK. CÍTÍM JEJICH KREV. JSEM STVOŘEN K OCHRANĚ A LOVU. TAK TO JAK POŽADUJE YISINI. TVOROVÉ! JSOU BLÍZKO.“ Mocný Thraki náhle ztuhl. Nyssi a Kayel ztuhli také, jejich pozornost upoutala mezera na mýtině. Něco velkého a černého na ně zíralo a syčelo. Ať to bylo cokoli, roztáhlo to obrovské páry křídel a vyrazilo to na Thassalina, aniž by si to všímalo, že musí projít tři menší bytosti. Kayel a Tenuk se sotva stačili ukrýt, ale Nyssi zjistila, že je tažena a téměř hozena na Thassalina.
Thassalin na tento útok zareagoval tak, že chytl Nyssi, hodil si ji na záda svým šíleně dlouhým, šikovným ocasem, a pak vzlétl do vzduchu. Černý dvoukřídlý ​​tvor je začal pronásledovat. Kayel sebou trhl, když vytahoval pušku ze zad, pak otevřel tlumok a vytáhl bandalír. Přehodil si ho přes hruď, aby se k němu snadno dostal, ale rychle si uvědomil, že Nyssi, Thraki a to monstrum už nejsou vidět. „Hej, Tenuku, mohl by ses změnit na něco, co umí létat?“ zeptal se Kayel. „Chceš se za ním hnát?“ „No jasně.“ „Ale… jeden z nich je obrovské monstrum!“ „Takže? Mám výkonnou pušku a jsem připraven vyrazit. Jen musím na to, na co chci střílel, jaksi vidět, chápeš.“
Tenuk zaváhal, pak odstoupil, aby měl kolem sebe trochu víc místa. S hlubokým, trochu bolestivým zavrčením se Tenukovo tělo protáhlo, jeho srst se nahradila šupinami a paže se změnily v křídla. Rychle se proměnil v normálního, světle modrého Thrakiho, ale jeho oči zůstaly červené. „Naskoč si.“ Tenukovi, který vypadal normálněji než obvyklý Thraki, měl teď na zádech pravé šupiny, ale také si nechal na zádech vyrůst pár praktických ostnů, aby se měl Kayel čeho držet. Tenukovi trvalo trochu déle, než se dostal do vzduchu, ale když už tam byl, rychle se zorientoval a pustil se do pronásledování. Tenuk a Kayel však rychle shledali, že nejsou sami. Zpoza nich se vyřítil druhý temný tvor a Tenuk měl co dělat, aby se vyhnul srážce.
„Myslím, že tohle je další velké děsivé monstrum, ze kterého měl Lanex strach.“ Kayel se zamračil a pokusil se vystřelit na druhé zvíře, minul však a rychle znovu nabil. Tenuk neodpověděl, příliš se soustředil na let směrem k Nyssi a Thassalinovi, přestože je ten druhý tvor pronásledoval. Kayel se nemotorně otočil, aby měl monstrum přímo proti sobě. Dobou zprávou bylo pro Kayela to, že je monstrum pronásledovalo, protože mohl snadněji mířit a střílet. Horními křídly tvora proletěly dvě rány, tvor zařval bolestí a zmizel zpátky pod stromy. Kayel si nebyl jistý, jestli je ten tvor stále pronásleduje, ale rozhodně není schopen s nimi udržovat tempo.
Před nimi nahoře se Nyssi držela seč mohla. Thassalin mlátil křídly kolem sebe a snažil se spálit již celé očazené monstrum plameny. I když byl tvor zcela jistě zraněn, vypadal velmi naštvaně a nehodlal ustoupit. Zdálo se, že ohnivé koule neměly takový účinek, jaký by měly. Když se však Thassalin narovnal, Nyssi v tom viděla příležitost a vytáhla vlastní zbraň, spolehlivou brokovnici. Určitě nebyla k něčemu takovému určena, ale broky by alespoň mohly tu zčernalou bestii odradit?
Ne, jasně že ne. Tvor jen zasyčel a pokusil se letět přímo na Thassalina. Díky své velikosti byl Thassalin celkem mrštný a uhnul bokem, ale Nyssi bezděčně vykřikla, když se téměř pustila Thassalinových značně hladkých šupin. „JAK JE ZABIJEME?“ Nyssi vykřikla. „MIŘ JIM HLAVY!“ „TO BUDE OBTÍŽNÉ!“ Thassalin zasyčel a začal kroužit směrem k hoře, kterou nazýval domovem. Temná bestie ho následovala, ale začala trochu panikařit, když ji zezadu zasáhl vyšlehnutý plamen. Tvor si neuvědomil, že už není sám. Zpanikařil ještě víc, když Thassalin zpomalil a ocasem ho udeřil do boku hlavy, čímž ho vychýlil z původní dráhy.
Tvor vyletěl vzhůru, vrčel, syčel a plival. Všechno najednou potemnělo, jako kdyby samotné monstrum vysálo světlo z oblohy a nahradilo ho mrakem věčné noci. Thassalin již neviděl a pokusil se ustoupit, ale zjistil, že se otírá o vrcholky stromů, než se zřítil na mýtinu. Tvor zřejmě přesně věděl, kam Thassalin spadl, směřoval přímo k němu a vzal s sebou i temný mrak. „Kayeli!“ zvolal Tenuk, který vyklouzl z mraku a začal kroužit, aby našel Nyssi a Thassalina ve tmě dole. „Co teď uděláme? Kayeli…? Kayeli, kde jsi?“
Dole se Nyssi vyškrábala na nohy. Byla si docela jistá, že si něco zlomila, ale její podivuhodné, nadpřirozené léčivé schopnosti již započaly svoje dílo. Totéž se však nedalo říci o Thassalinovi, který ležel jako hrouda a opíral se o jediný strom, který se pod ním nepodlomil. Nyssi se ze všech sil snažila dostat k Thassalinovi, ale sotva viděla na pár metrů před sebe. Všude byla tma a všechno bylo pohlceno bezbožnými stíny. A z těch smutných stínů něco křičelo a ječelo. Hrozivý ocas ve tvaru kyje mrskl do země blízko Nyssi a srazil ji. Všimla si však, že ocas mával a nemířil na ni. Ten tvor, kterého malá Nyssi viděla a slyšela, vrčel a drápal se po stínech, které vytvořil. Něco se teleportovalo do tmy, bodalo to do monstra, kterého to mátlo.
Náhle se ozval výstřel a monstrum zmlklo, zhroutilo se na zem a zůstalo bez pohybu. Temnota, která byla všude kolem, se rozplynula. Teď bylo patrné, co se stalo. Na tvoru stál Kayel, v ruce držel pušku a těžce dýchal. „To byl… jeden z nejdivnějších stínových seskoků, které jsem kdy udělal… Thanto kat’olon…“ Kayel zalapal po dechu. Jeho oči nějak černě zářily a tělem mu probíhala temná energie. Když však promluvil, jeho organickému povrchu se vrátila barva a také oči měl zase normálně žluté.
Nyssi to chvíli trvalo, než si uvědomila, co se stalo. Všichni věděli, že Kayel má podivné schopnosti k vytváření stínů, takovou, které využíval jen málokdy, protože je většina považovala za ďábelské, až děsivé. Ale Nyssi nevěděla, že Kayel umí tyto schopnosti použít k vytvoření jakéhokoli druhu temnoty. A z toho, jak se Kayel choval, bylo patrné, že i on sám byl překvapen. „Jsi v pořádku?“ Nyssi se nemohla nezeptat. „Jo, jsem v pohodě. Něco jsem zabil. Za minutku v pohodě.“ Kayel zkoumal svoje dílo, přičemž Tenuk se blížil dolů a přistál vedle něj, přeměnil se zpět do své normální spastské podoby.
Když už se teď tvor nehýbal, mohli se lépe podívat, co to vlastně bylo. Jeho kůže byla v černých barvách a slizká, ale sliz pevně držel na jeho těle. Měl čtyři křídla a čtyři končetiny, všechny byly zakončené dlouhými tenkými drápy a z lebky mu trčely dva rovné rohy. Než se Tenuk a Kayel mohli zeptat, na co se sakra dívají, něco zapištělo a vyskočilo z nedalekého keře. Ani na chvilku se však nedostalo do kontaktu, protože do jeho boku narazilo známé vozidlo, což způsobilo, že monstrum smykem zastavilo u Nyssiných nohou. Monstrum nemělo žádnou šanci, Nyssi popadla svou brokovnici a okamžitě jej střelila do lebky, a tím jej okamžitě zabila.
„Jejda…“ Retvik zamumlal ze sedadla řidiče, neobratně vypnul motor a vylezl z náklaďáku. „Já, ehm, to jsem nechtěl udělat. Jste všichni v pořádku?“ „V podstatě jsi všechno zmeškal!“, Tenuk se ušklíbl. „Kde jsi byl?“ „Všichni jste mě nechali na pospas. Dorazil jsem tak rychle, jak jen to šlo…“ Retvik si povzdechl. „Můžu se zeptat, co to zde máte za hrozné věci?“ Na Retvikovu otázku odpověděl bohudík Thassalin, který se zvedl. Měl po sobě řezné rány a škrábance a vypadal trochu nesvůj, ale nezdálo se, že by byl vážně zraněný. „ZABILI JSTE KORUPTIDY! NAKAŽENÁ MONSTRA. TVOROVÉ JE ZDE NECHALY, KDYŽ KORUPCE NAPADLA VAŠE BOHY.“ „Ty myslíš… toho děsivého božího monstra, kterého jsme… pomohli zabít?“, Tenuk se zajíkal.
„ANO. PŘESNĚ TAK. ASI JICH ZDE BUDE VÍC. ALE JÁ BYCH JE NEMOHL STŘELIT DO HLAVY. NEMÁM NA TO ZBRAŇ. A DVA NA JEDNOHO, TO TAKÉ NENÍ FÉR, ŽE?“ Thassalin došel ke Kayelovi a poplácal ho po hlavě. „DĚKUJU, MALIČKÝ. PŘIPOMÍNÁŠ MI MÉHO STARÉHO PŘÍTELE ARKADINA. AŽ NA TO, ŽE JSI MÉNĚ VRAŽEDNÝ A MĚNĚ SCHOPNÝ ZABÍJET VESMÍRY.“ „Eh… díky… Řek bych…“ Kayel pokrčil rameny. „Takže, eh, tady jsme skončili?“ Nyssi pokrčila rameny, vzala foťák a udělala pár fotek nyní už definitivně mrtvých bestií. Pak vytáhla svou oblíbenou dýku, šílenou dýku boží smrti, začala odřezávat jeden z tvorových rohů a pak se přesunula k druhému. Právě když Nyssi skončila, tvorové náhle začali hořet a rychle se změnili v hromádku popela. To samé se stalo i s rohy, které Nyssi odřízla.
„No… tak to se hodí i nehodí…“, povzdechla si Nyssi. „Snad mi zůstaly alespoň ty fotky, ne?“
Prolog „Prosím!“ Žadonila královna Eirwen, „neposílej ji pryč! Je to ještě dítě!“ Ledový král shlížel z trůnu na svou ženu, maje po boku svého královského rádce. Porodila děvče. Při tom pomyšlení se zamračil. Dotyčné děvče se hodně podobalo své matce: mělo bleděmodré oči a bílé vlasy ozdobené modrými pramínky. Ledový král si pomyslel, že kvůli dceři vypadá slabě. Koneckonců, až doteď měl jen syny. „Jediné dvě možnosti, které máš, je nechat dítě zabít, nebo ho vyhnat do divočiny. To bude jejím trestem za tvé pochybení, Eirwen.“ Její jméno vyprskl, jako by to byl jed. Vždycky to tak dělal.
Mrazopád nebýval vždy sjednoceným královstvím. Dělil se na dvě, Severní a Jižní. Na Severu bylo království bez magie. A na Jihu království překypující fantaskními projevy nadpřirozena. Kvůli chamtivosti Severu sváděla obě království nekonečnou válku, dokud Jih nenabídl příměří. Jih si zoufal a královská rodina by udělala cokoli, jen aby to prolévání krve zastavila. Nabídla svou jedinou princeznu, aby se stala královnou Severu a porodila syna, který by byl budoucím králem. Pak by se Jih spojil se Severem a utvořil jedno království. Sever přijal a princezna Eirwen se provdala za prince Akulla. „Žádám tě, můj králi, oplátkou za bezpečí mého dítěte si se mnou dělej, cokoli se ti zlíbí – dej mne pod zámek, vyžeň mne, nebo mne dokonce zabij.“ Královna Eirwen úpěnlivě prosila, zatímco držela své dítě pevně v náručí.
Ledový král shlížel na svou královnu, v očích znechucení. Možná, jen možná by se nad ní mohl slitovat. Nad ženou, se kterou strávil dvaadvacet let života, která se o něj vždycky starala, když mu bylo nejhůř, s tou, která porodila jeho syny. „Dobrá tedy. Dítě může žít v paláci,“ začal, čímž si vysloužil královnin úlevný vzdech. „Avšak,“ dodal, „ty budeš popravena.“ Rádce a sama královna Eirwen si vyměnili zděšený pohled. Pomalu sklopila zrak k zemi. „Ano, můj králi,“ uklonila se. Ledový král přikázal královskému rádci vzít královninu dceru do jedné z Eirweniných volných komnat. Jakmile to rádce splnil, přikázal král strážím odvést Eirwen na popraviště, aby mohli přihlížet všichni obyvatelé města.
Jak ji stráže vedly na místo, obyvatelé města křičeli rozhořčením, když viděli, že život jejich jediné královny – nadto té nejhodnější – má být ukončen. Někteří lidé plakali, jiní pokřikovali a pokoušeli se stráže napadnout, a další se jen divili, proč se to děje. Všichni však byli za jedno. „Nechte ji jít!“ „Proč jí tohle děláte?“ Jak se Eirwen blížila k dřevěnému kůlu, objevil se nejobávanější člověk v celém království. Pyrokinetik. Bývalá královna Eirwen měla být upálena. Nikdo si takovou smrt nezasluhoval, dokonce ani zločinci ne. Byla to ta nejkrutější věc, jakou jste v Mrazopádu mohli člověku provést.
Eirwen přivázali k dřevěnému kůlu a král začal mluvit o tom, jak je královna všechny zradila. Obyvatelé Mrazopádu tomu odmítali uvěřit a jeho slova nikdy nepřijali. Pak pyrokinetik zapálil kůl a po tváři bývalé královny skanula jediná slza. „Žij dál, Kari.“ A to byl konec vlády královny Eirwen. Ticho na chodbách Ťuk, ťuk, ťuk. To bylo to jediné, co bylo slyšet z nejvzdálenější komnaty nalevo v jižním křídle věčně studeného paláce. Sloužící procházející kolem vždycky zajímalo, co v komnatě je, ale zároveň se toho báli. Po chodbách se šířily klepy služek. Mělo se za to, že v té komnatě je zesnulá manželka Ledového krále, Eirwen, která čeká, až ji pustí ven.
Víc se nemohly mýlit. Pomysle si Ivory, zatímco kráčel směrem k jižnímu křídlu. Pomocný personál se pohyboval po chodbách a šeptem si vyměňoval klepy. Vůbec nevědí, co tam je. Tyhle klepy se, samozřejmě, týkaly i jeho, protože byli jediným člověkem, který měl dovoleno do komnaty vstoupit. Ťuky ťuk. „Lady Kari, jste tam?“ Zašeptala Ivory do dveří nepřehlédnutelně zdobenými sněhovými vločkami a korunou, symbolem královské rodiny. Zajímalo ji, jestli ji opravdu pustí dovnitř, na rozdíl od předchozích pokusů. Pořád mám od posledně modřinu. Ivory se při té vzpomínce uchechtla. Kari po ní hodila knihu a trefila ji do ramene, ale když viděla, kdo to je, okamžitě se omluvila. Zevnitř se ozvalo jediné ťuknutí, které jakoby odpovídalo, že tam je – koneckonců, nebylo kam jinam jít.
„Mohu vejít?“ Zeptala se Ivory a připomněla si, jak posledně vešla bez zeptání. Zevnitř se ozvalo jediné ťuknutí. Zdálo se, že říká ano. Ivory se zachvěla chladem a z toho zvuku. Přišlo jí tak nějak podivné slyšet zvuk z pravděpodobně prázdné komnaty, ačkoli do ní docházela už léta. „Jdu dovnitř.“ Řekla Ivory a pomalu otevřela dveře. Pohled, který se jí v komnatě naskytl, byl neobvyklý, aspoň podle měřítek normálních lidí, avšak nikoli nečekaný. Všude se válely papíry. Okolo byly rozházené knihy, stůl rozbitý a okolo rozeseto několik ledových soch. Komnata neměla žádná okna a nebylo v ní skoro žádné světlo. Byla také chladnější než zbytek paláce (a to už bylo co říct). Komnata vypadala, jako by ji celou rozmetala sněhová bouře.
Děvče v místnosti bylo schoulené na posteli, zabalené do přikrývky a četlo si jeden ze svých sešitů s poznámkami. Prostor osvětlovala malá lucerna. „Kterýpak sešit to je?“ Zeptala se Ivory, když si sedla vedle Kari na postel.
Obrátila na prázdnou stránku a napsala na ni datum. Pod něj napsala „11. 5. 648 – 13. 12. 648“. „Vracíš se ke starým vzpomínkám?“ zeptala se Ivory, zatímco se dívala na starý sešit. Kari přikývla. „Myslíš, že tě na Vánoce pustí ven? Zbývá do nich už jen pár dní.“ Kari dvakrát zaťukala na lucernu. Ne, jak Ivory předpovídala. Ledový král Kari nikdy nepouštěl ven, protože ji vnímal jako „vadu“. Narodila se němá a byla jediným děvčetem v rodině, která jinak sestávala ze samých chlapců. Ivory byla také vadou, svým vlastním způsobem. Když se přiznala k tomu, že je nebinární, zdálo se, že se i svět se změnil. Dostávala úkoly, které ji nutily trávit většinu času o samotě, jako trest za odlišnost.
Musela také pracovat jako princeznin sloužící. Moc jí to nevadilo, protože tím také získala přítelkyni. „Brzo budeš mít narozeniny, že?“, zeptala se Ivory, když si na to vzpomněla. Kari přikývla a ve světlemodrých očích se jí zaleskl smutek. „Chceš slavit?“, zeptala se a přemýšlela, jak odpověděla posledně. Ne, vyťukala Kari. Ivory věděla, že je to pro ni těžké téma. Byl to den, kdy byla uvězněna ve své komnatě a její matka byla zavržena. Ivory byla ještě mimino, když k tomu došlo, ale pamatovala si, jak byli sloužící a občané města pobouřeni. Slýchala, že královna Eirwen byla hodnou královnou, ale také že podivně předpovídala věci, které se stanou.
„Tak… co bys ráda?“, zeptala se. Kari k ní vzhlédla překypujíc nadšením. Předala jí papír. Když se však na něj Ivory podívala… Malířské plátno 15 × 15 cm Bílá a různé odstíny modré barvy 6 různých velikostí malířských štětců Stojan „Chceš po mně, abychom ti tyhle věci obstarala?“, otočila se Ivory k mlčenlivé princezně, která ťukala jako o život, až jí copy švihaly sem a tam. „Ano?“ zachichotala se, když viděla obvykle odtažitou princeznu tak nadšenou. Bylo to vůbec poprvé, co požádala o něco, co se netýkalo knih a bylo mimo její komnatu. “Tak jo! Uvidíme se později?“, zeptala se Ivory, přičemž vstala a razila si cestu změtí papírů a poznámkových sešitů. Kari přikývla a vrátila se k procházení vzpomínek a chumlání se do tlusté přikrývky.
Opustila komnatu s pocitem úlevy, že princezna konečně vystupuje ze své komfortní zóny a žádá o věci, které nejsou v její moci, tedy například o barvy. Znovu procházela chodbami a snažila se nevnímat šepot služek. „Slyšela jsem, že je posedlá královnou Eirwen, proto pořád chodí do té komnaty.“ „A já slyšela, že v té komnatě požírá děti.“ „Vypadá jako chlap, není na tom něco divného?“ Zacpala si uši, protože nevnímat nepomáhalo. Dostala se ke komnatě královského malíře nacházející se ve východním křídle za druhými dveřmi nalevo.
Ivory přistoupila ke dveřím, které byly stejně výrazně zdobené jako ty u Kari. Na těchto byl Bílý drak, jeden ze šesti prapůvodních draků, kteří prý stvořili Mrazopád. Pro malíře mělo význam ho mít na dveřích. Měl rád dějiny. Otevřela dveře a čekala obvyklý výjev. Všudypřítomné cákance barev, tužky a papíry rozeseté po místnosti, stojany bezezbytku zabírající každý centimetr stěn. Nečekaně se jí však naskytl jiný pohled. Všude bylo čisto, natažené červené sametové pozadí a před ním stolička. A na stoličce korunní princ Aquilo, nechával si malovat portrét. „Á, dobré ráno, Ivory! Chceš se dívat na to, jak si tvůj budoucí král nechává dělat portrét?“, zeptal se Aquilo a mrknul na Ivory.
„Odpusť, princátko,“ zamumlala, částečně ho ignorujíc a hledajíc věci, které po ní chtěla její mlčenlivá přítelkyně. „Jsem tu jen pro malířské potřeby.“ „Ale ne, holčička mi odejde tak brzo?“ Ptal se Aquilo. „Ale chtěl jsem se s tebou vidět!“ „No, já s tebou ne.“ Ivory našla malířské potřeby ze seznamu a vložila je do bedny, kterou si obstarala. „A nejsem děvče.“ To si však princ nemyslel. „Ale ne, zlato, vždyť víš, že tohle je jenom přechodná fáze! Z toho vyrosteš, až budeš starší!“, zamumlal. „Musím jít“, řekla, protože jí princova odpověď byla nepříjemná. Vzpomněla si na všechny ty zlé věci, které lidé říkali o její genderové identitě. Opravdu od něj chtěla být už pryč. „Odcházíš tak brzo?“ Princ se v okamžiku objevil u dveří a ignoroval plačtivé prosby královského malíře.
„Budoucí král by se neměl chovat tímto způsobem!“, dožadovala se Ivory. „Nikdo se to nedozví. Tobě lidé neuvěří a malíř nic neřekne, pokud si váží svého života.“ Podíval se na chvilku zpátky na malíře a pak se naklonil blíž k Ivory. „Co bys řekla tomu, kdybychom si spolu vyšli?“ Otřásla se. Jistě, v minulosti už slyšela mnohé výhružky, ale nikdy to nebylo od prince, natož od toho, který byl první v pořadí na to stát se králem. „Víš vůbec, co znamená slovo ‚ne‘?“, vyprskla a korunního prince odstrčila. „Ne“, opáčil Aquilo s úsměvem. Samozřejmě, že jako korunní princ, který dostane všechno, co chce, ani neví, co to slovo znamená. Ivory zakoulela očima „Proč si vůbec ze všech lidí chceš vyjít zrovna se mnou? Máš asi tak, co já vím, 100 nápadnic?“
Přerušil ji, stále s úsměvem, „ve skutečnosti 500.“ Shrnul si vlasy a v chladném vzduchu dozadu jimi pohazoval. „Vidíš! Proč ze všech lidí zrovna se mnou? Jsem tu v paláci jen na obtíž.“ Založila si ruce na prsou. „Jsi to nejhezčí děvče, jaké jsem kdy viděl.“ Strčil jí Aquilo jeden prst pod bradu a přinutil je vzhlédnout k němu.
Kapitola 1 Cohren 4:30 itanijského času. Cohren nesnášel takhle brzké vstávání. Hlavně proto, že bylo jeho povinností probudit všechny ostatní v rotě. Potichu vylezl z kavalce, navlékl si bojovou uniformu, hodil na sebe útočnou vestu a pobalil si věci ze skříňky, dával přitom pozor na jednu určitou krabičku. Přes rameno si vzal pušku a přilbu si zavěsil na malý háček připevněný na opasku. Měla na sobě všechno upevněné: respirátor, brýle, zkrátka všechno, co potřeboval. Poté, co si zkontroloval pouzdra s náboji, vyšel tiše ven z kasáren, bláto a led mu čvachtaly pod botami.
Z jedné kapsy bundy vytáhl zapalovač a z druhé cigaretu. Než pootevřel dveře, zapálil si a krátce potáhl. Za poslední týden musel být při buzení mužů a žen pod svým velením kreativní. Přestal používat přednastavený budík. Polovinu času totiž vůbec nefungoval; z reproduktorů se ozývalo jen mírné syčení. „Budíte je?“ Cohren se otočil a spatřil, jak k němu přichází podporučík Nemic. „Jo,“ odpověděl Cohren. „Co jste naplánoval, že použijete tentokrát?“ Než mohl odpovědět, dveře se otevřely a ven ve spěchu vyběhli Harris, Craith a několik dalších, všichni zcela oblečení a vystrojení. „Brý ráno,“ řekl Craith. „Co vás, chlapi, vzbudilo?“ zeptal se Cohren.
„No, zaprvý jsme nechtěli zjišťovat, čím tě dneska napadlo rotu budit. Zadruhý, první úderníci, co vstanou, si můžou jako první vybrat ranní jídlo,“ odpověděl jeden z mužů, Ravik. „A ty fakticky víš, jak špatný může bejt.“ „Dobrá připomínka, rotmistře,“ řekl Cohren. Natáhl se dovnitř a stiskl vypínač. Uvnitř kasáren se rozezněl hlasitý a ječivý poplach. Uslyšel zevnitř tlumený křik a klopýtání. „Šmarjá, Valturi,“ pronesl Nemic. „Jeden by si řek, že už se naučili vstávat spolu s váma.“ „No, tady moji kámoši z výcvikovýho tábora vstali,“ pokynul Cohren k Harrisovi, Craithovi a Ravikovi. „Ale zas velitelé družstev a čet věděj, že maj vstávat dřív, než jejich jednotky.“
O několik vteřin později se začal trousit zbytek roty. Měli všechno, co potřebovali, od osobních předmětů po potřebné vybavení. Několik nováčků vypadalo dezorientovaně, zbytek jen naštvaně. „Brýtro všem,“ řekl Cohren veselým hlasem. „Při vší úctě, pane, proč nás musíte budit takhle?“ zeptal se jeden z úderníků, hodností desátník. „Protože normální budíčky stojej za hovno. A taky protože Daybreak nespí,“ prohlásil Cohren. „Ujistěte se, že máte všechny svý osobní věci,“ pokračoval. Jako nadporučík a zástupce velitele roty měl za úkol dohlížet na rotu a pomáhat velícímu důstojníkovi roty, kapitánu Boradinu Shawovi. „Nebudeme se vracet. Četaři a poručíci, dávám vám a vašim četám patnáct minut na to, abyste provedli poslední kontroly a nabrali si příděly na celej den.“
Členové roty Exodus se rychle rozptýlili. Byli součástí 2. úderné divize 2. armády. Původně to byly dvě oddělené roty, Cohort a Dagger, než došlo k jejich sloučení. Byla to roztříštěná rota a Cohren měl z povýšení na nadporučíka smíšené pocity, hlavně z těchto důvodů. Cohren a Nemic, velitel 1. čety, kráčeli společně ve světlech mnoha svítidel předsunuté operační základny napájených generátory. Většina byla zabarvená do červena, aby se lépe skrývala před nepřátelskými bombardéry. Daybreak se v boji proti nim uchýlil k leteckým raketovým útokům, jak ve vzduchu, tak na zemi. „Další den a další úkol pro vojáky v přední linii pekla,“ uvedl Nemic a suše se zasmál. „Kam nás to posílaj?“
„Předsunutá operační základna před Ianlosem. Posílaj nás na pomoc pozemnímu útoku,“ odpověděl Cohren a dlouze potáhl z cigarety. Jedna jeho polovina proklínala Craitha, že ho přivedl ke kouření, ale rok bojů s člověkem udělá hodně, takže to nechal být. „Dohajzlu. Na frontě to začíná být špatný,“ zamumlal Nemic. „Všechny zprávy, který z tohohle místa odcházej, zněj ‚Podpořte válečný úsilí. Pošlete pomoc kurganský frontě.‘ A co takhle poslat pomoc howlandský frontě?“ „Amen, bratře,“ řekl Cohren, když zahazoval nedopalek cigarety do bahna. „Každopádně vyrážíme s 1. obrněnou četou, takže nemusíme jít pěšky. Kapitán Shaw tam bude s nima.“ „Shaw nám sehnal odvoz?“ zeptal se Nemic trochu překvapeně. „Jo. Upřímně, není tak špatnej, jak jsem si myslel. Chci říct, že sice není skvělej, ale ani nesnesitelnej,“
zvedl Cohren palec a ukazováček k mikrofonu na krku a posunul si přitom batoh na zádech. „Všechny jednotky roty Exodus, až skončíte, shromážděte se ve vozovém parku Západ. V 05:00 vyrážíme s 1. obrněnou četou.“ Každých pár sekund dostával odpověď od velitelů družstev. Harris, Craith a Ravik už byli nižšími poddůstojníky, když tam všichni dorazili. Všichni čtyři byli dobrými přáteli už od záklaďáku na Zemi. Cohrenovi připadalo, že už je to tak dávno, co je potkal, ačkoli to nemohlo být ani přede dvěma roky. Byli veliteli družstev, ale Craith teď asi týden vedl 2. četu, protože předchozího velitele propustili ze zdravotních důvodů poté, co schytal kulku od odstřelovače z Daybreaku.
Když Cohren a Nemic přicházeli k vozovému parku, padl jejich pohled na skupinu asi osmi hlavních bojových tanků Kronos a čtyř Strykerů. Jejich posádky obcházely kolem a ujišťovaly se, že jsou válečné stroje připraveny vyrazit. Cohren pohledem brzy našel kapitána Boradina Shawa, který mluvil s velitelem obrněné čety. Jak přicházeli, Shaw se rozhlédl a přistoupil k nim, přičemž jeho obvykle chladná tvář skrývala veškeré emoce. „Podporučík Nemic… Nadporučík Valturi…“. Vyslovit Cohren mu připadalo pomalejší. Podíval se na Cohrenovo pouzdro s pistolí, než znovu vzhlédl. „Předpokládám, že je rota připravena.“
“Ano, pane. Měli by už být na cestě, dali jsme jim čas, aby si z jídelny nabrali zásoby.” Přesně v 05:00 se rota Exodus shromáždila u vozového parku. Shaw se postavil na bednu a začal mluvit. „Přesouváme se do předsunuté operační základny I131 osmdesát kilometrů před Ianlosem. Máme podpořit probíhající obléhání a pozdější útok na Ianlos, abychom z něj vyhnali povstalce. Tam budeme mít opěrný bod a základnu v horách,“ vysvětlil Shaw. „Všichni ke svým družstvům a nasedat.“
Rota se rozptýlila, rozdělila se do družstev a četaři je nechali nasednout na jeden z tanků. Cohren se vyšplhal na jeden z tanků v konvoji a připojil se k Nemicovi, Craithovi a dvěma nováčkům. Vzpomněl si, že dorazili před několika dny, ale moc toho o nich nevěděl. Seděl na boku tanku, nohy mu z něj visely a on si upravoval batoh a vysílačku, kterou měl připojenou ke sluchátku v uchu a k mikrofonu na krku. „Hej, Cohrene, má Harris ještě Sněhulku?“ zeptal se Nemic, když se usadili. „Myslíte to kuře, co ukrad?“ vzpomněl si Cohren na to ráno, kdy ho ukradli na statku. „Jo, jsem si celkem jistej, že jo,“
pohlédl Cohren na jeden z dalších tanků a spatřil Harrise se svým družstvem. Podle zadní části jeho batohu mohl odtušit pohyby malého kuřete, které hýbalo hlavou a zkoumalo okolí. „Jo, pořád ho má,“ odpověděl Cohren, zatímco se otevřel poklop věže tanku a vylezl jeho velitel. „Všechny tanky vyjíždějí,“ začal velitel klidně, ale zřetelně do sluchátek. Motory čety tanků a Strykerů se s řevem probudily k životu, jak se stroje začaly rozjíždět. Kronos, na kterém byl Cohren, se rozechvěl, když uvolnil brzdy a vyrazil vpřed, aby se dostal do formace. Tanky zaujaly klínovou formaci a přesouvaly se přes itanijské pláně. Zimní bouře zmrazily mokřady a lesy, ale bláto vždy zůstávalo.
Asi po hodině se ozval jeden z nováčků. Cohren si vzpomněl, že se jmenuje Orson. „Nadporučíku, vy jste tu od začátku války, že?“ „Jo, od operace Ohnivá bouře“ odpověděl Cohren. „Mysleli jsme, že za pár tejdnů bude po všem, ale… podcenili jsme je.“ „Podcenili je slabý slovo,“ připojil se Nemic do hovoru. „Měli víc zbraní a sil, než na kolik jsme byli připraveni. V prvních dvou tejdnech se jim podařilo sestřelit UFS Revenant a zrovna minulej tejden Erebus. Sakra, mohli bysme ho vidět z cesty, kterou jedem.“ „No, budu odhodlaně hájit Federaci,“ řekl odhodlaně Orson. „Nenechám se těma teroristama zastrašit.“ „To říkáte teď, ale podle toho, co jsem viděl, většina čerstvejch osmnáctiletejch branců, jako jste vy, skočí do krytu, jakmile uslyší výstřel,“ prohlásil Craith.
„Hádám, že to zjistíme,“ řekl Cohren se smíchem. Orson už v hovoru nepokračoval. „Zástupce velitele Exodu, zástupce velitele Exodu,“ zapraskalo Cohenovi ve vysílačce. „Zaznamenáváme tepelné signatury na vzdálenost 320 metrů, 20 stupňů vpravo.“ Cohren se vyškrabal na vršek tanku a posunul si na oči optické brýle. Přepnul je na termovizi a uviděl v dálce tepelné signatury. „Jo, vidím je,“ odpověděl Cohren přes mikrofon na krku. „Jsou nepřátel?“ zeptal se druhý branec, Natayla. „To nedokážu říct,“ odvětil Cohren. Sáhl po mikrofonu a promluvil. „Roto Exodus, zadržte palbu, dokud po nás nebudou střílet, vylákáme je ven. Jak se přibližovali, malé tepelné signatury se změnily z fleků na zřetelnější tvary. Přibližovali se stále víc a jeden z nich se pro něco rozběhl, popadl to, načež spěchal zpátky na malý hřeben, na kterém stáli. Postavy zalehly do palebných pozic.
„Máme kontakt,“ řval Shaw přes vysílačku, když z hřebene vyšlehly oranžové výstřely. Kulky se odrážely od boků tanků. Úderníci z nich seskakovali a kryli se za nimi. Vzduchem prolétla protiraketová střela, zaryla se do země za formací, explodovala a zasypala jeden z tanků sutí. Další narazila do boku Strykeru APS-Kerberos a explodovala. Jeho posádka se vydrápala ven a kryla se, když naložená munice explodovala horkem. „Iron 1-2 a 1-3, 25 stupňů vpravo, 274 metrů. Palte,“ řval velitel tankové čety přes vysílačku. Iron 1-2 a 1-3 zahájily palbu, jejich střely se rozletěly směrem k hřebeni a explodovaly, přičemž do vzduchu vyhazovaly bláto a kamení.
„Pošlete nám sem Sentíky,“ řval Knoxx, který sledoval hřeben dalekohledem. Záď jednoho z Kerberů se otevřela a ven vyšel neozbrojený voják se speciální helmou. Vykřikoval rozkazy do hranatého mikrofonu a ven vyběhli dva Sentíci, formálně nazývaní Sentinelové. Jejich štíhlé kovové paže a nohy se v běhu rozkmitaly. Byli ozbrojení, ale zbraně měli zavěšené na zádech. „Zabít, nebo zajmout?“ zeptal se Craith.
„Vypadá to, že zajmout,“ odtušil Cohren, když dva Sentinelové zmizeli v oblaku popela a kouře. Z hřebenu se ozvěnou nesly výkřiky a výstřely, ale brzy utichly. O chvíli později připochodovali dva Sentinelové zpátky a vlekli za sebou někoho za nohy. Když dosáhli bezpečí čety, hodili ho na zem a muž bolestivě zamručel, když přistál na blátě a sněhu. Shaw se k němu přiblížil, zatímco se muž začal zvedat. Pak se obrátil k jednomu ze Sentinelů. „Kolik jich bylo?“ „Tři mrtví, pane,“ odpověděl Sentinel. „Zbytek se rozprchl po svých.“ Shaw přikývl a obrátil se ke Cohrenovi a Craithovi, kteří stáli poblíž. „Byli byste vy dva tak laskaví a uklidili toho chlapa někam pryč?“
